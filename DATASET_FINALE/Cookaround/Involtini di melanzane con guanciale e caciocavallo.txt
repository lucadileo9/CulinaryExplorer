DIFFICOLTÀ
bassa
Gli involtini di melanzane con guanciale e caciocavallo sono un contorno dai sapori mediterranei, ricco e molto gustoso. Las ricetta prevede una preparazione semplice e veloce ispirata al tipico condimento della pizzaiola. Un sughetto saporito avvolgerà con gusto gli involtini assicurando un'appetitosa scarpetta! Arricchite i vostri menu estivi con questo piatto succulento che esalta al meglio gli ortaggi di stagione. Scopri le nostre migliori ricette con le melanzane.

                                                Ingredienti per 15 involtini 
                                                                      
                
                                                                Melanzane
                                                                                          500
                  gr
                                                              
              
                                  
                
                                                                Guanciale
                                                                                          100
                  gr
                                                              
              
                                  
                
                                                                Caciocavallo
                                                                                          100
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Ingredienti per la salsa di pomodoro
                                                                      
                
                                                                Passata di pomodoro
                                                                                          500
                  gr
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Foglie di basilico
                                                                                          3
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli involtini di melanzane con guanciale e caciocavallo lavare le melanzane, eliminare le estremità e tagliarle nel senso della lunghezza a fette spesse circa 4 mm. Grigliare le fette di melanzana da entrambi i lati per 2/3 minuti per lato su una piastra ben calda.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adagiare una fetta di melanzana su un piano, salarla leggermente con un pizzico di sale fino e coprire con una fetta di guanciale.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungere il caciocavallo tagliato a fette sottili, altrimenti si avrà difficoltà ad avvolgere gli involtini. Arrotolare le melanzane e chiuderle con uno stuzzicadenti. Assemblare allo stesso modo gli altri involtini, fino a esaurire tutti gli ingredienti e tenere da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una padella ampia dai bordi alti, rosolare in un cucchiaio di olio extravergine di oliva lo spicchio di aglio sbucciato e tritato finemente. Versare la passata di pomodoro, aggiungere il basilico, precedentemente lavato e spezzettato, e un pizzico di sale e lasciar cuocere per circa 15 minuti a fuoco basso. A fine cottura assaggiare e aggiustare, eventualmente, di sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Adagiare gli involtini nella salsa di pomodoro ormai cotta e far insaporire per circa 5 minuti, appena il tempo necessario per scaldarli e far sciogliere il caciocavallo all'interno. Servire gli involtini di melanzane con guanciale e caciocavallo caldi o tiepidi, in ogni caso con il formaggio all'interno ancora filante.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Gli involtini di melanzane con guanciale e caciocavallo si possono conservare in frigorifero per 1-2 giorni, in un contenitore ermetico. Si sconsiglia la congelazione.
                  
                
                              
          
                  