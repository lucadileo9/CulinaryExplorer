DIFFICOLTÀ
bassa
Crema di friarielli con lenticchie, un piatto rustico dal nome ma elegante nella presentazione.

                                                                                      
                
                                                                Friarielli
                                                                                          2
                  mazzi
                                                              
              
                                  
                
                                                                Lenticchie
                                                                  già cotte -
                                                                  400
                  gr
                                                              
              
                                  
                
                                                                Pomodori ciliegini
                                                                                          200
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Salsiccia
                                                                  piccante -
                                                                  50
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lavate i pomodori ciliegini e incidete una croce sul fondo. Tuffateli, successivamente in una pentola colma d'acqua bollente e fateli scottare per circa un minuto.

                      
                                          
                      A questo punto passateli in acqua ghiacciata: lo shock termico vi agevolerà nel pelarli. Mettete da parte le bucce.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Foderate una teglietta con un foglio di carta forno e ungetelo con poco olio extravergine d'oliva. Disponetevi le bucce con la parte lucida a contatto con la carta forno e spennellatele nuovamente con poco olio extravergine.

                      
                                          
                      Infornate a 100-120°C e lasciatele seccare per circa 40-45 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mettete sul fuoco una pentola colma d'acqua, portatela a bollore e salatela. Tuffate i friarielli già mondati e lavati e lasciateli cuocere per 2-3 minuti.

                      
                                          
                      Scolateli e tuffateli, successivamente in una ciotola con acqua e ghiaccio per fissare il colore. 

                      
                                          
                      Una volta freddi, scolateli nuovamente e strizzateli bene dall'acqua in eccesso.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Fate scaldare un bel giro d'olio extravergine d'oliva in una padella insieme ad uno spicchio d'aglio sbucciato ma lasciato intero. 

                      
                                          
                      Quando l'olio inizierà a sfrigolare, aggiungete i friarielli tagliati grossolanamente e fateli saltare per 2-3 minuti a fuoco vivace.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto, trasferiteli in un bicchiere, aggiungete poca acqua di cottura, un pizzico di sale e frullate fino ad ottenere una crema morbida e liscia.

                      
                                          
                      Se serve per rendere la crema più morbida, aggiungete un filo d'olio extravergine.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate a pezzetti i pomodorini ciliegini pelati rimuovendo semi e acqua di vegetazione e metteteli da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Prendete un pezzo di salsiccia piccante e tagliatela a dadini. Scaldate un bel giro d'olio extravergine in una padella e fatevi rosolare la salsiccia per qualche istante.

                      
                                          
                      Aggiungete, quindi, anche le lenticchie, regolate di sale e lasciate stufare per un paio di minuti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Togliete le sfogliette di buccia di pomodoro dal forno, salatele leggermente e preparatevi per l'impiattamento. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Ponete un coppapasta tondo nel centro del piatto e riempitelo con le lenticchie ripassate con la salsiccia. Versate tutt'intorno al coppapasta la crema di friarielli.

                      
                                          
                      Decorate, infine, il tutto con pezzetti di pomodorino e sfogliette di buccia.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Rimuovete il coppa pasta, ultimate con una macinata di pepe ed un giro d'olio extravergine d'oliva.

                      
                                          
                      Il piatto è pronto per essere servito.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                    
            Rivedi la ricetta
            
          
                  