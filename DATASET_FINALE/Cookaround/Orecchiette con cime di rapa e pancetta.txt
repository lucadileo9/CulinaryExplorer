DIFFICOLTÀ
molto bassa
Le orecchiette con le cime di rapa sono un’istituzione della cucina pugliese! Se anche tu ami questo primo piatto non puoi perderti, allora, una variante dal condimento particolarmente cremoso e saporito: le orecchiette con cime di rapa e pancetta. La nota affumicata della pancetta si sposa alla perfezione con il gusto amarognolo delle cime di rapa, ma la vera novità è un’altra: le cime di rapa vengono frullate con la stracciatella, il cuore della burrata, per ottenere una crema vellutata e avvolgente! Ogni forchettata così sarà condita alla perfezione e regalerà a ogni boccone un’esplosione di sapori… prova anche tu la nostra ricetta con video e passo passo fotografico per cucinare le orecchiette con cime di rapa e pancetta e sperimenta altre appetitose varianti:

                                                                                      
                
                                                                Orecchiette
                                                                                          500
                  gr
                                                              
              
                                  
                
                                                                Cime di rapa
                                                                                          300
                  gr
                                                              
              
                                  
                
                                                                Pancetta affumicata
                                                                                          160
                  gr
                                                              
              
                                  
                
                                                                Stracciatella
                                                                                          100
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                      per servire
                                                                      
                
                                                                Stracciatella
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare le orecchiette con cime di rapa e pancetta: per prima cosa rosola la pancetta affumicata in una padella. Quando la pancetta sarà bella croccante, mettila da parte e conserva il fondo di cottura nella padella.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulisci le cime di rapa e falle bollire per 10 minuti in acqua salata. Scola le cime di rapa conservando l’acqua di cottura che servirà per cuocere la pasta. Nella stessa padella dove hai cotto la pancetta, rosola lo spicchio d’aglio con un filo di olio, infine aggiungi le cime di rapa e falle saltare per qualche minuto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferisci le cime di rapa saltate in una ciotola e unisci la stracciatella. Frulla con un mixer a immersione fino a ottenere una crema omogenea.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora versa le orecchiette nell’acqua di cottura delle cime di rapa e cuocile al dente, nel frattempo versa la crema di cime di rapa e stracciatella nella padella. Scola le orecchiette nella padella con il condimento e salta il tutto aggiungendo poca acqua di cottura. Infine unisci la pancetta croccante tenendo qualche cubetto da parte per l'impiattamento.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Impiatta le orecchiette con cime di rapa e pancetta e completa con ciuffo di stracciatella, una macinata di pepe e la pancetta rimanente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  