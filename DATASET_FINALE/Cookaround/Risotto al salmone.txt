DIFFICOLTÀ
molto bassa
Il risotto al salmone è una delle ricette di primi piatti più eleganti che conosciamo. Il colore rosa pastello del salmone è così carino e delicato che questo piatto è adatto alle migliori occasioni di festa, compresi San Valentino e la festa della mamma. 

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Salmone fresco
                                                                  un pezzo di filetto -
                                                                  250
                  gr
                                                              
              
                                  
                
                                                                Brodo di pesce
                                                                  in alternativa stessa quantità di brodo vegetale  -
                                                                  1
                  l
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Cipolla
                                                                                          30
                  gr
                                                              
              
                                  
                
                                                                Erba cipollina
                                                                                          1
                  ciuffo
                                                              
              
                                  
                
                                                                Timo
                                                                                          1
                  rametto
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                                Attrezzature
              
                
                                  Cucchiaio di legno /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per cucinare un buon risotto al salmone, prendi un filetto di salmone fresco e taglialo a cubetti grandi circa 1 cm x 1 cm.

                      
                                          
                      In una padella prepara un fondo di cottura con un filo di olio, uno spicchio di aglio intero schiacciato e un rametto di timo.

                      
                                          
                      Aggiungi il salmone fresco, aggiusta di sale e pepe, lascia rosolare a fuoco medio mescolando di tanto in tanto. Quando sarò ben scottato e di un rosa meno intenso, è pronto! Spegni e lascia da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Affetta sottilmente la cipolla, falla appassire in un tegame con 30 g di burro, quando diventerà traslucida aggiungi il riso Carnaroli e lascialo scottare qualche secondo mescolando di tanto in tanto.

                      
                                          
                      Aggiungi due mestoli di brodo di pesce, o vegetale, ben caldo e lascia cuocere a fiamma medio-bassa, quando il riso avrà assorbito tutto il brodo, aggiungine dell’altro, mescola di tanto in tanto affinché non si attacchi al tegame.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo prepara il burro aromatizzato con erbette di stagione, ti servirà per mantecare e  rendere profumato il risotto.

                      
                                          
                      In una ciotola metti il restante burro (30 g) a temperatura ambiente.

                      
                                          
                      Sminuzza l’erba cipollina e il timo dopo aver tolto i rametti più duri e legnosi. Grattugia il limone e aggiungi gli odori al burro, mescola e mettilo da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A metà cottura aggiungi il salmone al riso, aggiusta di sale se necessario e ultima la cottura. A fiamma spenta, manteca con il burro aromatizzato e, se vuoi, con due cucchiai di parmigiano. 

                      
                                          
                      Servi il risotto al salmone ben caldo, decorato con un filo di erba cipollina.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Il brodo che unirai al riso dovrà essere sempre in ebollizione per non rallentarne la cottura.
Puoi utilizzare altre erbe aromatiche: per esempio aneto, maggiorana, lemongrass, prezzemolo e/o basilico.
 
                  
                
                              
          
                              Conservazione
                                
                  
                                        Se avanza del risotto non ti consiglio di conservarlo e riscaldarlo, tuttavia potresti utilizzarlo per farne una frittata di riso, oppure, sempre dopo averlo legato con un uovo, potresti farne polpette e friggerle in olio bollente. 
                  
                
                              
          
                  