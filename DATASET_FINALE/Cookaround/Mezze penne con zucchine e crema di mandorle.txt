DIFFICOLTÀ
bassa
Mezze penne con zucchine e crema di mandorle ovvero un primo piatto completo e dal gusto rotondo. A rendere tutto davvero speciale è la crema di mandorle ottenuta frullando le mandorle con del pane, del parmigiano, olio, maggiorana e sale.

                                                                                      
                
                                                                Mezze penne
                                                                                          400
                  gr
                                                              
              
                                  
                
                                                                Zucchine
                                                                                          3
                  
                                                              
              
                                  
                
                                                                Mandorle
                                                                  spellate -
                                                                  100
                  gr
                                                              
              
                                  
                
                                                                Aglio
                                                                                          2
                  
                                                              
              
                                  
                
                                                                Mollica di pane
                                                                                          50
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  40
                  gr
                                                              
              
                                  
                
                                                                Maggiorana
                                                                                          2
                  rametti
                                                              
              
                                  
                
                                                                Peperoncino rosso piccante
                                                                  secco -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          200
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare le mezze penne con crema di zucchine e mandorrle, per prima cosa tagliate il pane a pezzetti e trasferitelo nel boccale del mixer.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite le mandorle, il parmigiano grattugiato, la maggiorana ed uno spicchio d'aglio. Azionate il mixer per tritare il tutto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mentre la macchina è in funzione, far colare l'olio a filo fino ad ottenere un composto sabbioso e umido; salare adeguatamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scaldate un fondo d'olio extravergine d'oliva in una padella possibilmente in ferro insieme ad uno spicchio d'aglio in camicia.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Lavate, spuntate e ricavate dalle zucchine solo la parte più esterna, scartando il centro troppo ricco di semi. Tagliate la parte conservata delle zucchine a listarelle.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Portate ad ebollizione una pentola d'acqua, salatela e tuffatevi la pasta che dovrà cuocere al dente.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite le zucchine alla padella con l'olio sfrigolante e fatele saltare a fuoco vivace. Unite, a piacere, anche del peperoncino piccante tritato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Ammorbidite il composto a base di mandorle con un mestolo dell'acqua della pasta fino a renderlo cremoso.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Scolate la pasta e traferitela in padella insieme alle zucchine, saltatela brevemente quindi mantecatela con la crema di mandorle.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Servite le mezze penne calde ultimando i piatti con un giro d'olio a crudo e una macinata di pepe nero.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Cosa posso fare se il condimento resta asciutto?
Quello che ti consiglio in questo caso e anche in altre preparazioni è di conservare sempre un paio di mestoli di acqua di cottura in modo da "allungare" se ce ne fosse bisogno.
Posso preparare le zucchine in anticipo?
Sì puoi farlo, conservare in frigorifero e all'occorrenza riscaldare insieme agli altri componenti.
Cosa potrei usare al posto delle mandorle?
Ci stanno benissimo anche i pinoli.
Mi daresti altre ricette sfiziose di primi veloci?
Eccole: prova la pasta alla pecoraia e la pasta con i pomodori secchi
 
                  
                
                              
          
                  