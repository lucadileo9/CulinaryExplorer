DIFFICOLTÀ
bassa
I canestrelli sono quei meravigliosi biscotti che si sciolgono in bocca e sono originari della Liguria. Sembra che il loro nome derivi dal canestro, ovvero il contenitore in cui i fornai lasciavano raffreddare questi friabili biscottini dopo la cottura. I pochi ingredienti che si usano per cucinare questo delicato biscottino, fa si che sia una ricetta molto apprezzata dai palati più raffinati. 

                                                                                      
                
                                                                Farina 00
                                                                                          180
                  gr
                                                              
              
                                  
                
                                                                Fecola di patate
                                                                                          80
                  gr
                                                              
              
                                  
                
                                                                Zucchero a velo
                                                                                          80
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Uova sode
                                                                                          2
                  
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Zucchero a velo
                                                                  per spolverare i biscotti cotti -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione dei biscotti Canestrelli estremamente friabili e profumati, utilizzeremo una frolla ovis mollis, che prevede l’utilizzo del tuorlo sodo nell’impasto.

                      
                                          
                      Procedi quindi a bollire le uova in un pentolino di acqua. dal primo bollore devono passare circa 8 minuti per ottenere delle uova ben sode. Ecco qui le istruzioni passo passo per ottenere delle uova sode perfette.

                      
                                          
                      Quando saranno pronte, falle raffreddare qualche minuto e sgusciale. Elimina l’albume e raccogli in una ciotola il tuorlo, lascialo raffreddare completamente.

                      
                                          
                      Lasciale raffreddare completamente e poi setacciale con cura, facendo pressione con un cucchiaio contro un passino.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una ciotola capiente setaccia la farina, la fecola di patate e lo zucchero a velo.

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi alle farine anche la vanillina. 

                      
                                          
                      Lava e asciuga un limone biologico e con una grattugia ricavane la scorza grattugiata, cercando di prendere solo la parte gialla evitando di andare in profondità. Ti basterà la scorza di mezzo limone. 

                      
                                          
                      Aggiungi la scorza grattugiata e il tuorlo setacciato al resto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Taglia a cubetti il burro a temperatura ambiente e aggiungilo alle farine. 

                      
                                          
                      Inizia a compattare con le mani, piano e con pazienza il burro assorbirà tutta la farina, formando un unico blocco. 

                      
                                          
                      A questo punto trasferisci la frolla su un piano da lavoro e continua a lavorarla fino ad ottenere una consistenza estremamente liscia e setosa.

                      
                                          
                      Forma un panetto, chiudilo nella pellicola trasparente e mettilo a riposo per circa un’ora in frigorifero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Terminato il tempo necessario, riprendi la frolla, lasciala qualche minuto a temperatura ambiente, dopodiché mettei poca farina sul piano di lavoro e con un mattarello stendila.

                      
                                          
                      Crea una sfoglia dello spessore di circa 1 cm e con uno stampino a forma di fiore del diametro di circa 3 cm, ricava i biscotti, al centro di ogni fiore fai un buco centrale con una cannuccia o con un beccuccio rotondo utilizzato nelle sac à poche.

                      
                                          
                      Impasta i ritagli per creare altri biscotti, continua così fino ad aver utilizzato tutta la frolla. 

                      
                                          
                      Distribuisci i canestrelli su una teglia foderata con carta forno, distanziali tra di loro di qualche cm. Fai riposare i biscotti crudi un’altra ora in frigorifero.

                      
                                          
                      Trascorso il tempo necessario, inforna i canestrelli nel ripiano centrale del forno a 180°C per 15 minuti, in modalità statica.

                      
                                          
                      Resteranno chiari esternamente e leggermente dorati alla base.

                      
                                          
                      Quando i Canestrelli saranno cotti, non toglierli immediatamente dalla teglia ma lasciali raffreddare qualche minuto, infatti se sono troppo caldi rischi che si spezzino mentre li maneggi.

                      
                                          
                      Aspetta che i canestrelli siano completamente freddi prima di spolverizzarli con lo zucchero a velo e poi servi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva i canestrelli in una scatola di latta con coperchio per anche due settimane.
                  
                
                              
          
                  