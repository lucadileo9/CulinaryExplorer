DIFFICOLTÀ
bassa
Una ricetta semplice ma buonissima: polpette di ceci e zucchine. Facili da fare, non contengono uova, carne e derivati del latte, quindi sono perfette anche per chi segue una dieta vegetariana. Bastano pochi ingredienti e il piatto per fare felice grandi e piccoli di casa è servito! Buone da sole, si possono accompagnare anche con ottime salse come la salsa barbecue o una maionese vegana. E se non ti va di friggere, puoi sempre cuocerle in forno! Puoi arricchirle usando le tue spezie o erbe aromatiche preferite, come ad esempio curcuma, paprica, erba cipollina, basilico, prezzemolo, etc.

                                                                                      
                
                                                                Ceci
                                                                                          200
                  gr
                                                              
              
                                  
                
                                                                Foglie di alloro
                                                                                          2
                  
                                                              
              
                                  
                
                                                                Zucchine
                                                                                          80
                  gr
                                                              
              
                                  
                
                                                                Farina
                                                                                          4
                  cucchiai da tavola
                                                              
              
                                  
                
                                                                Pane grattugiato
                                                                                          2
                  cucchiai da tavola
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio di arachidi
                                                                                          
                  q.b.
                                                              
              
                                  
                
                                                                Pane grattugiato
                                                                                          
                  q.b.
                                                              
              
                                                                                                Attrezzature
              
                
                                  Carta assorbente /                                   Ciotola /                                   Forchetta /                                   Grattugia /                                   Padella /                                   Passaverdure /                                   Pentola /                                   Piatti                                
              
                          

                    
                            
          
                            Preparazione
                                
                  
                    1
                                                                
                                          
                      Versa i ceci secchi in una ciotola, copri con acqua e lascia a bagno per 12 ore (ad esempio tutta la notte). Dopo l'ammollo scola, versa in pentola, aggiungi le foglie d'alloro e copri d'acqua. Lascia cuocere in pentola per 40 minuti o in pentola a pressione per 20 minuti. Se vai di fretta, al posto dei ceci secchi puoi usare dei ceci in barattolo (400 g).
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando i ceci saranno cotti, scola e passali con un passaverdura direttamente in una ciotola.

                      
                                          
                      Lava la zucchina ed elimina le due estremità. Con una grattugia a fori larghi grattugia la zucchina ed aggiungila alla purea di ceci. Aggiusta di sale, mescola ed unisci al composto di verdure la farina e due cucchiai di pane grattugiato. Se ti va, puoi aggiungere adesso qualche spezia o erba aromatica. Impasta con una forchetta fino ad ottenere un composto omogeneo. Poi, con le mani umide, forma le polpette della dimensione di una noce. Ripassale poi nel pane grattugiato.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa l'olio di arachidi in una pentola o nella friggitrice e portalo a temperatura adatta alla frittura (circa 180°C). Se non hai a disposizione il termometro, puoi verificare la temperatura dell'olio facendo la prova stecchino: se immergendolo nell'olio, si formano delle bollicine, l'olio è a temperatura giusta. Metti in padella poche polpette alla volta, girale ogni tanto e, quando saranno dorate, scola e poggia su della carta assorbente. Puoi cuocere le polpette di ceci e zucchine in forno a 180°C per 15-20 minuti, irrorando la superficie con dell'olio. Aggiungi qualche granello di sale sulla superficie e servi ben calde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  