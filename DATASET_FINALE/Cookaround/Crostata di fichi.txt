DIFFICOLTÀ
bassa
La fine dell'estate è il momento migliore per gustare i fichi freschi, un frutto dolce e succoso, che regala un sapore unico e inconfondibile. Se ti piacciono i fichi e vuoi preparare un dolce semplice e goloso, ti proponiamo la ricetta della crostata di fichi freschi, una variante della classica crostata con la marmellata di fichi. Si tratta di una torta con una base di pasta frolla friabile e una farcitura di crema pasticcera al limone e fichi freschi.

                                                Ingredienti per la frolla
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Burro
                                                                                          120
                  gr
                                                              
              
                                  
                
                                                                Tuorli d'uovo
                                                                                          2
                  
                                                              
              
                                  
                
                                                                Sale fino
                                                                                          1
                  pizzico
                                                              
              
                                                                                      Ingredienti per la crema 
                                                                      
                
                                                                Latte
                                                                                          250
                  gr
                                                              
              
                                  
                
                                                                Tuorli d'uovo
                                                                                          2
                  
                                                              
              
                                  
                
                                                                Amido di mais
                                                                                          20
                  gr
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Scorza di limone
                                                                  circa di mezzo limone -
                                                                  
                  q.b.
                                                              
              
                                                                                      Ingredienti per lo stampo
                                                                      
                
                                                                Burro
                                                                                          
                  q.b.
                                                              
              
                                  
                
                                                                Farina 00
                                                                                          
                  q.b.
                                                              
              
                                                                                      Ingredienti per la decorazione 
                                                                      
                
                                                                Fichi
                                                                                          1
                  kg
                                                              
              
                                                                                              

                    
                            
          
                            Preparazione della base per la crostata
                                
                  
                    1
                                                                
                                          
                      Inizia a preparare la tua crostata di fichi freschi versando la farina, un pizzico di sale e lo zucchero in un robot da cucina o nella planetaria (se utilizzi la planetaria usa la frusta K) mescola le polveri, poi aggiungi il burro freddo a pezzetti, aziona il robot con le lame e fai in modo che vada a piccoli step, così da non surriscaldare il composto e ottenere una base un po’ sabbiosa. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi i tuorli, la scorza grattugiata di mezzo limone e aziona di nuovo il robot, in pochi istanti la tua frolla sarà pronta. Ribalta la frolla sul piano da lavoro, uniscila senza lavorarla e forma un panetto con le mani. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Avvolgi il panetto di pasta frolla con la pellicola trasparente e conservalo in frigorifero per almeno un’ora, ma se preferisci, puoi lasciarlo anche per alcune ore.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione della crema pasticcera
                                
                  
                    4
                                                                
                                          
                      Mentre la frolla riposa in frigorifero, passa alla preparazione della crema: versa i tuorli in una pentola, aggiungi lo zucchero e l’amido e inizia a mescolare.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Unisci il latte a filo continuando a mescolare la crema, puoi utilizzare un semplice mestolo di legno o una frusta, l’importante è che versi sempre il latte a filo per evitare grumi.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungi la scorza di mezzo limone, meglio se tagliata con un pelapatate in modo da essere sottile e da scartare la parte bianca che potrebbe risultare amara.

                      
                                          
                      Accendi la fiamma sotto al pentolino della crema, mantieni la fiamma dolce e continua a mescolare. Quando la crema arriverà a bollore sarà pronta in pochi istanti, noterai infatti che si addenserà subito. Una volta fredda, trasferisci la crema in una ciotola e conservala in frigorifero coperta da pellicola trasparente fino al momento di utilizzarla.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione della crostata di fichi
                                
                  
                    7
                                                                
                                          
                      Prendi uno stampo da crostata diametro 24, meglio lo stampo furbo che ha già i bordi.

                      
                                          
                      Ungi lo stampo con il burro sia sul fondo che nei bordi, poi versa un cucchiaio di farina e agitala in modo da ricoprire interamente lo stampo. Stendi il panetto di frolla all’interno dello stampo avendo cura di livellarlo bene. Per evitare che la base della crostata si gonfi, fora la superficie con una forchetta.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Accendi il forno, seleziona la modalità statico e portalo a 180°C poi cuoci la crostata per 20 minuti circa, nel binario centrale del forno, i tempi possono variare in base al forno, controlla che la doratura sia sufficiente. Sforna la crostata, girala su un piatto da portata e aspetta che sia fredda.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Lava accuratamente i fichi sotto l’acqua corrente, poi taglia ogni fico ottenendo 4 spicchi, unica raccomandazione: assicurati che la buccia dei fichi sia edibile, in caso contrario dovrai anche sbucciarli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Riempi di crema la base della crostata e decora la crostata con i fichi sistemandoli in modo circolare partendo dall’esterno, fino ad arrivare al centro. La crostata di fichi è pronta, conservala in frigorifero fino al momento di servirla.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        E’ consigliabile consumare la crostata di fichi in giornata, per conservala per più tempo, è meglio ricoprire i fichi gelatina per dolci in modo che si conservino meglio.
Se vuoi un’alternativa alla crema al limone, puoi preparare la crostata con della marmellata di fichi.
                  
                
                              
          
                  