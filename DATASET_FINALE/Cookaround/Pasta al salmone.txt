DIFFICOLTÀ
bassa
La pasta al salmone è un jolly in cucina, da giocare ogni qual volta il tempo stringe e avete ospiti a cena. Un primo piatto semplice e veloce ma ricco di gusto e che soddisferà tutti i palati. In questa versione, che è la più classica, il salmone viene utilizzato nella sua versione affumicata, ma nulla vi vieta, se preferite, di utilizzare il salmone fresco, ingrediente sicuramente più aprezzato dagli amanti del pesce. Qui troverete una ricetta facile e veloce, un sughetto espresso che si prepara nel tempo di cottura della pasta!

                                                                                      
                
                                                                Sedani rigati
                                                                  o altra pasta corta -
                                                                  400
                  gr
                                                              
              
                                  
                
                                                                Salmone affumicato
                                                                                          150
                  gr
                                                              
              
                                  
                
                                                                Panna
                                                                                          250
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Frullatore /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare la pasta al salmone, per prima cosa mettiamo l’acqua salata a bollire, tagliamo il salmone affumicato a striscioline e mettiamolo da parte. In una padella versiamo la panna e pepiamo. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungiamo metà salmone e scaldiamo per qualche minuto. Quando la panna inizierà a sobbollire, togliamo dal fuoco e frulliamo il tutto. Intanto cuociamo la pasta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo in un’altra padella adagiamo il salmone a listarelle rimasto e facciamolo scottare. Quando il salmone comincerà a sfrigolare aggiungiamo la pasta, facciamo saltare per qualche minuto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versiamo anche la panna e mescoliamo il tutto. Impiattiamo e serviamo subito la nostra pasta al salmone.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  