DIFFICOLTÀ
bassa
La trota alla birra è un piatto rapido e molto semplice, perfetto per chi ama la trota e vuole sperimentare abbinamenti ed equilibri di sapori diversi dal solito La birra esalta il gusto delicato del pesce e definisce il carattere del piatto, semplice ma corposo e invitante. Ottimo questo piatto e se vi piace in particolar modo questo pesce provate anche la ricetta di quella speziata al cartoccio: buonissima!

                                                                                      
                
                                                                Trota salmonata
                                                                  filetti -
                                                                  4
                  
                                                              
              
                                  
                
                                                                Birra
                                                                                          33
                  cl
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olive verdi
                                                                                          
                  q.b.
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Paprica
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per accompagnare
                                                                      
                
                                                                Finocchi
                                                                                          1
                  
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      Prendete i filetti di trota salmonata e controllate che siano stati spinati a dovere, rimuovete le lische eventualmente rimaste con una pinzetta.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fate scaldare l'olio extravergine d'oliva in una padella, preferibilmente di ferro, unite uno spicchio d'aglio in camicia semplicemente schiacciato.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate la farina sul piano di lavoro ed aromatizzatela con della paprica.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Infarinate i filetti di trota con la farina alla paprica.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando l'olio sarà ben caldo, adagiate i filetti di trota nella padella e fateli rosolare a fiamma moderata.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Girate la trota anche dall'altro lato per rosolarla uniformemente e regolate di sale.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando il colore della polpa della trota sarà diventato di un rosa opaco, alzate il fuoco e sfumate con la birra.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Lasciate cuocere la trota con la birra a fiamma vivace.

                      
                                          
                      Dopo qualche minuto, rimuovete i filetti dalla padella.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Regolate il fondo di cottura del pesce di sale e lasciate che si restringa a fuoco vivace.

                      
                                          
                      Nel frattempo affettate il finocchio.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Impiattate i filetti di trota accompagnandoli con il finocchio al naturale condito solo con un pizzico di sale e nappandoli con il fondo di cottura ristretto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Decorate a piacere con delle barbette di finocchio.
                      
                                                            
                    
                    
                
                                              
          
                              Note
                                
                  
                                         Come mai ha assunto questo nome?
La trota salmonata deve il suo nome non tanto ad una vera e propria classificazione della razza, quanto al colore della sua carne che ricorda molto quello del salmone. La tonalità rosa che la trota salmonata presenta, è dovuto alla sua dieta a base di crostacei in natura, mentre in allevamento viene mantenuta seguendo una dieta a base di farina di gambero.
Si trova facilmente?
La trota è un pesce molto diffuso e allevato in Italia ma la sua immissione in acque naturali è rigidamente controllata poichè viene definita come una razza infestante e aggressiva, pericolosa per l'ecosistema in cui vivono altre specie. 
Costa molto?
Sul banco del pesce la trota è reperibile quasi sempre, la varietà salmonata subisce un lieve aumento di prezzo. E' perfetta arrosto sulla griglia, al forno e in guazzetto. 
                  
                
                              
          
                  