DIFFICOLTÀ
bassa
Il riso al forno alla siciliana è un primo molto ricco e gustoso della tradizione siciliana. Si tratta della ricetta di uno sformato di riso ripieno di ragù di carne e piselli, melanzane e uova sode.

                                                                                      
                
                                                                Ragù di carne
                                                                  con piselli -
                                                                  800
                  gr
                                                              
              
                                  
                
                                                                Riso Arborio
                                                                  va bene qualsiasi riso per risotti -
                                                                  700
                  gr
                                                              
              
                                  
                
                                                                Parmigiano Reggiano
                                                                                          100
                  gr
                                                              
              
                                  
                
                                                                Provola
                                                                  a fette -
                                                                  100
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Melanzana
                                                                  fritta -
                                                                  1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Burro
                                                                  per imburrare -
                                                                  
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                                Attrezzature
              
                
                                  Ciotole /                                   Cucchiaio /                                   Padelle /                                   Pentole /                                   Schiumarola /                                   Teglia da 28 cm di diametro                                
              
                          

                    
                            
          
                            Preparazione
                                
                  
                    1
                                                                
                                          
                      Per cucinare il riso al forno alla siciliana ci sono delle preparazioni che vanno realizzate prima di procedere con la composizione del piatto finale.

                      
                                          
                      Per prima cosa prepara il ragù come fai solitamente, andrà benissimo. Aggiungi al ragù anche i piselli. Dovrai utilizzare come base 800 g di carne trita e 150 g di piselli.

                      
                                          
                      Taglia a fette e friggi una melanzana. Fai sgocciolare in uno scolapasta le fettine di melanzana per eliminare l’olio in eccesso. Fai bollire le uova in un pentolino di acqua bollente per renderle sode.

                      
                                          
                      Il riso va cotto semplicemente in abbondante acqua salata, ma dovrai dimezzare i minuti indicati sulla confezione. Dovrà infatti risultare ancora un po’ croccante perché completerà la cottura in forno.

                      
                                          
                      Scola il riso e condiscilo con il sugo di pomodoro del ragù precedentemente preparato: prelevalo con una schiumarola in modo da far sgocciolare sul riso solo il sugo e non la carne trita e i piselli. Il sugo dovrà essere abbondante perché il riso dovrà risultare morbido. 

                      
                                          
                      Aggiungi 70 g di Parmigiano reggiano grattugiato e mescola.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prepara una teglia da 28 cm di diametro: ungila con uno strato di burro e cospargila con del pangrattato. Questo passaggio è importante perché ti semplificherà la sformatura del riso al forno alla siciliana su un vassoio.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa metà del riso condito con sugo e parmigiano sulla base della teglia, livella e appiattisci aiutandoti con un cucchiaio. Crea uno strato di ragù con piselli. Preleva il tritato e i piselli con la schiumarola lasciando cadere un po' di sugo nella pentola in modo da renderlo meno liquido.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Crea uno strato intermedio con le fette di melanzana fritte, metti le fette molto vicine tra loro e dopo schiaccia con le mani. Affetta le uova sode, dovranno essere spesse non più di 0,5 cm, distribuiscile sopra le melanzane; copri con la provola a fette.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Copri con il restante riso. Distribuiscilo con un cucchiaio, livella e appiattisci. Utilizza un po' di sugo senza carne tritata per ammorbidire la superficie del riso. Infine spolvera con poco parmigiano.

                      
                                          
                      Inforna in forno preriscaldato a 200°C in modalità statica nel ripiano medio per circa 30 minuti o comunque fino a quando non si sarà formata una crosticina croccante. 

                      
                                          
                      Servi il riso al forno alla siciliana ben caldo, direttamente nel tegame di cottura.

                      
                                          
                      Se vuoi capovolgerlo prima di procedere a tagliare le fette, aspetta che si raffreddi qualche minuto. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                  