DIFFICOLTÀ
molto bassa
L'avocado con gamberetti in salsa thai è un delizioso antipasto per sorprendere i vostri ospiti con un’idea diversa dal solito! Una sfiziosa ricetta d'ispirazione asiatica servita direttamente nel guscio dell’avocado. Un abbinamento vincente quello fra la polpa dell’avocado e i crostacei, che in questo caso vengono cotti grazie al calore della salsa agrodolce. Perfetto per un menù dal sapore esotico, l’avocado con gamberetti in salsa thai può essere accompagnato da altri gustosi piatti etnici come per esempio i noodles con verdure!

                                                                                      
                
                                                                Gamberetti
                                                                  sgusciati -
                                                                  400
                  gr
                                                              
              
                                  
                
                                                                Avocado
                                                                  maturi -
                                                                  2
                  
                                                              
              
                                                                                      Per la marinata
                                                                      
                
                                                                Olio di semi
                                                                                          
                  q.b.
                                                              
              
                                  
                
                                                                Peperoncino rosso piccante
                                                                                          4
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Cipollotti
                                                                  la parte verde -
                                                                  2
                  
                                                              
              
                                  
                
                                                                Zucchero
                                                                                          1
                  cucchiaio da tavola
                                                              
              
                                  
                
                                                                Succo di lime
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Scaldate abbondante olio di semi in un pentolino, aggiungete i peperoncini piccanti tritati e lasciateli soffriggere leggermente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Spegnete il fuoco e unite l’aglio tritato finemente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete anche la parte verde dei cipollotti tritata finemente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine versate lo zucchero e il succo di lime. Insaporite con un pizzico di sale e mescolate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versate la marinata ancora calda sui gamberetti sgusciati all’interno di una ciotola.

                      
                                          
                      Mescolate per distribuire la marinata in modo omogeneo.

                      
                                          
                      Coprite il tutto con pellicola e mettete da parte a marinare mentre proseguite con il resto della ricetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tagliate l'avocado a metà per il lungo, rimuovete il nocciolo e realizzate delle palline con la polpa aiutandovi con lo scavino, lasciando intatta la buccia che servirà da contenitore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Riprendete i gamberetti dalla marinata e riempite le bucce degli avocado con qualche pallina di polpa e qualche gamberetto.

                      
                                          
                      Irrorate il tutto con poca marinata e servite in tavola accompagnando con delle fettine di lime e il resto della marinata, da aggiungere a piacimento.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di consumare subito l'avocado con gamberetti in salsa thai.
                  
                
                              
          
                  