DIFFICOLTÀ
media
Alza la mano se anche tu rimani incantato davanti ai banconi dei pasticceri in cui fanno bella mostra di se torte, muffin, cupcake, bignè e mignon coloratissimi e lucidi, tanto che sembrano brillare! Noi adoriamo quei pasticcini colorati tirati a lucido, il segreto di tanta bellezza è la glassa a specchio. Si tratta di una glassa tirata, spalmata e lavorata più e più volte sulla superficie di un dolce, fino ad assumere il tipico aspetto lucido.

                                                                                      
                
                                                                Zucchero
                                                                                          100
                  gr
                                                              
              
                                  
                
                                                                Sciroppo di glucosio
                                                                                          100
                  gr
                                                              
              
                                  
                
                                                                Cioccolato bianco
                                                                                          100
                  gr
                                                              
              
                                  
                
                                                                Acqua
                                                                                          65
                  gr
                                                              
              
                                  
                
                                                                Latte condensato
                                                                                          65
                  gr
                                                              
              
                                  
                
                                                                Gelatina in fogli
                                                                                          10
                  gr
                                                              
              
                                  
                
                                                                Colorante alimentare
                                                                  del colore che preferisci -
                                                                  
                  q.b.
                                                              
              
                                                                                                Attrezzature
              
                
                                  Ciotola /                                   Pentolino /                                   Setaccio /                                   Termometro                                
              
                          

                    
                            
          
                            Preparazione
                                
                  
                    1
                                                                
                                          
                      Metti poca acqua fredda in una ciotola e poi immergici la gelatina in fogli e lascia lì, in attesa che si ammorbidisca. 

                      
                                          
                      Nel frattempo prendi un pentolino e mettici lo sciroppo di glucosio insieme allo zucchero, mescola, aggiungi l’acqua, sempre mescolando e poni sul fornello, fuoco dolce. Il composto deve raggiungere la temperatura di 103 gradi, ti consiglio vivamente di procurarti un termometro da cucina per realizzare questa ricetta, infatti la buona riuscita dipende dall'eseguire religiosamente le istruzioni. 

                      
                                          
                      Togli dal fuoco il pentolino, non appena il liquido raggiunge la temperatura e unisci il latte condensato.

                      
                                          
                      Scola la gelatina dall'acqua e strizzala , poi mettila nel pentolino, mescola bene, versa sul cioccolato bianco tritato continuando a mescolare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso aggiungi il colorante. La quantità è indicativa perché dipende dal tipo di colorante usato e dal colore che si desidera ottenere. Mescola e filtra il composto attraverso un setaccio per avere una glassa fluida e senza grumi.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con questa ricetta hai ottenuto la base per la glassa a specchio, potrai colorarla come preferisci, ormai il mercato offre una vasta gamma di coloranti alimentari tra cui scegliere. 

                      
                                          
                      Invece la lucidatura della glassa a specchio è una tecnica manuale che richiede abilità e pazienza. Per ottenere l'effetto lucido, infatti, dovrai spalmare la glassa sulla superficie del dolce e poi lavorarla con una spatola fino a ottenere una superficie liscia e lucida.

                      
                                          
                      Il composto deve essere abbastanza solido ma ancora leggermente morbido per poter essere lavorato. La lucidatura richiede un po' di pratica per ottenere un risultato perfetto, ma è anche un'operazione divertente e rilassante, e il risultato perfetto arriverà con la perseveranza, quindi non aspettare ulteriormente per cimentarti nell'impresa! 
                      
                                                            
                    
                    
                
                                              
          
                  