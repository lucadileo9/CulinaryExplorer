DIFFICOLTÀ
bassa
La pizza fritta con scarole è un piatto tipico della cucina napoletana, che consiste in una pasta ripiena di scarola stufata con capperi e olive. Si tratta di una specialità che i napoletani amano gustare per la cena di magro della Vigilia di Natale, ma che si può preparare anche durante il resto dell'anno, soprattutto nei mesi invernali, quando la scarola è più tenera e saporita. 

                                                Per l'impasto
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Acqua tiepida
                                                                                          150
                  gr
                                                              
              
                                  
                
                                                                Olio extravergine di oliva
                                                                                          10
                  gr
                                                              
              
                                  
                
                                                                Lievito per torte salate
                                                                                          7
                  gr
                                                              
              
                                  
                
                                                                Sale fino
                                                                                          5
                  gr
                                                              
              
                                                                                      Per il ripieno
                                                                      
                
                                                                Scarola
                                                                                          500
                  gr
                                                              
              
                                  
                
                                                                Olive nere
                                                                  denocciolate -
                                                                  50
                  gr
                                                              
              
                                  
                
                                                                Olio extravergine di oliva
                                                                                          40
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Capperi sotto sale
                                                                                          
                  q.b.
                                                              
              
                                                                                      Per la frittura
                                                                      
                
                                                                Olio di arachidi
                                                                                          500
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pizza fritta con scarole, pulisci e lava bene la scarola. In un tegame dai bordi alti fai rosolare lo spicchio di aglio con l'olio e con un pizzico di peperoncino. Unisci le foglie di scarola perfettamente asciutte, copri con il coperchio e abbassa la fiamma.

                      
                                          
                      Dissala i capperi sotto l'acqua corrente e sciacqua le olive; unisci capperi e olive alle scarole in padella e fai cuocere per circa quindici minuti, mescolando di continuo fino a far asciugare tutta l'acqua rilasciata dalle scarole.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre le scarole si raffreddano, prepara l'impasto per la pizza: miscela bene la farina con il lievito istantaneo passato al setaccio, aggiungi l'acqua con il sale e l'olio e impasta fino a ottenere un panetto liscio e morbido.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividi l'impasto in 8 pezzi del peso di circa 60 g. l'uno. Stendi ogni pezzo di impasto con il matterello, formando un disco rotondo; sistema al centro di ogni disco un po' di ripieno di scarole.

                      
                                          
                      Richiudi a mezzaluna e sigilla molto bene i bordi con i rebbi di una forchetta per evitare che il ripieno fuoriesca in cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Metti a scaldare l'olio in un pentolino per la frittura dai bordi alti. Appena l'olio è bollente, (fai la prova immergendo un piccolo pezzettino di impasto nell'olio; se sale a galla e si riempie di bollicine, è pronto) friggi una pizza per volta. Rigira spesso la pizza nell'olio, fino a doratura e facendo attenzione a non bucare l'impasto.

                      
                                          
                      Scola la pizza fritta con scarole su alcuni fogli di carta assorbente per fritti. Le pizze fritte ripiene di scarola sono pronte per essere gustate. Servile calde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non vuoi friggere, questa ricetta è adatta anche alla cottura in forno: preriscaldato a 200°C cuoci per circa 20 minuti.
                  
                
                              
          
                  