DIFFICOLTÀ
molto bassa
Non può essere  veramente festa se a Natale non porti in tavola il Cocktail di gamberi! Soprattutto a Natale!

                                                                                      
                
                                                                Gamberi
                                                                  puliti -
                                                                  800
                  gr
                                                              
              
                                  
                
                                                                Maionese
                                                                  se utilizzate la maionese già pronta -
                                                                  220
                  gr
                                                              
              
                                  
                
                                                                Ketchup
                                                                                          70
                  gr
                                                              
              
                                  
                
                                                                Senape dolce
                                                                                          2
                  cucchiai da tè
                                                              
              
                                  
                
                                                                Salsa Worcestershire
                                                                                          2
                  cucchiai da tè
                                                              
              
                                  
                
                                                                Brandy
                                                                                          2
                  cucchiai da tè
                                                              
              
                                  
                
                                                                Insalata iceberg
                                                                  piccolo -
                                                                  1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per la maionese fatta in casa
                                                                      
                
                                                                Olio di semi
                                                                                          220
                  ml
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Succo di limone
                                                                                          15
                  ml
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la riuscita di questo buonissimo antipasto bisogna usare ingredienti di prima qualità. 

                      
                                          
                      Scegli dei bei gamberi, fatteli pulire dal pescivendolo, oppure elimina il carapace e l'intestino cioè il filetto interno sulla schiena del gambero.

                      
                                          
                      Porta ad ebollizione un po’ di acqua salata in un pentolino, aggiungi i gamberi puliti e lasciali cuocere massimo 3 minuti. La cottura è fondamentale per la buona riuscita della ricetta. Non cuocerli troppo perchè diventerebbero secchi e quindi fstidiosi al palato.

                      
                                          
                      Scola i gamberi cotti con un mestolo forato e falli sgocciolare bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo, prepara la maionese: è semplicissimo farla in casa, in pochi attimi avrai una buonissima maionese genuina e con questa ricetta non potrai sbagliare.

                      
                                          
                      Nel bicchiere che utilizzi con il frullatore ad immersione metti tutti gli ingredienti seguendo questo ordine: uovo, olio di semi, succo di limone e un pizzico di sale. Immergi il frullatore ad immersione e aziona qualche secondo senza spostarlo dal fondo. Quando vedrai dai lati che inizia a formarsi la maionese, inizia a muovere il frullatore ad immersione su e giù per qualche attimo, fin quando non vedrai che la maionese è del tutto addensata. Ci vorranno meno di 30 secondi e la maionese è pronta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versa la maionese in una ciotola, aggiungi il Ketchup, la salsa Worcester, la senape e il Brandy. Mescola velocemente. 

                      
                                          
                      Quando tutti gli ingredienti si saranno ben distribuiti avrai realizzato la salsa Cocktail con cui condire i gamberi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendi l’insalata iceberg, elimina le foglie esterne che risultano meno croccanti o segnate e tagliale sottilmente. 

                      
                                          
                      Componi l'antipasto direttamente nelle ciotoline o in bicchieri per renderlo monoporzione, oppure se preferisci, sistemalo in un piatto da portata per servire il cocktail di gamberi al centro della tavola.

                      
                                          
                      Sulla base metti i filetti di insalata iceberg, sopra adagia i gamberi ormai freddi e infine copri con la salsa cocktail. Conserva in frigorifero fino al momento di servirli.

                      
                                          
                      Se ti piace guarnisci con delle fettine di limone.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Essendoci la presenza dell’insalata, dopo aver completato la stratificazione come da ricetta, è conveniente consumare il cocktail di gamberi al massimo entro 12 ore.
È possibile preparare in anticipo la maionese o la salsa cocktail, anche il giorno prima se preferisci, per poi completare la ricetta nel momento in cui dovrai servire.
                  
                
                              
          
                              Consiglio
                                
                  
                                        Se non hai la salsa Worchester puoi sostituirla con la salsa di soia, sarà più dolce e meno piccante. Se non hai la senape puoi utilizzare del tabasco oppure della paprika dolce.
                  
                
                              
          
                  