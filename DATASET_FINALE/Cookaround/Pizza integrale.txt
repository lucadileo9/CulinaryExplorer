DIFFICOLTÀ
bassa
La pizza integrale in teglia è una pizza soffice e leggera, che si prepara con una parte di farina integrale mescolata ad una quantità minore di farina 0. La farina integrale aggiunta all'impasto della pizza, apporta più fibre e nutrienti rispetto alla versione con sola farina bianca. La nostra ricetta di pizza integrale in teglia ha una lievitazione di 3 ore che la rende digeribile e gustosa. La pizza integrale si può condire con pomodoro e mozzarella, per ottenere una classica pizza margherita, oppure con altri ingredienti a piacere. 

                                                Ingredienti per l'impasto
                                                                      
                
                                                                Farina integrale
                                                                                          300
                  gr
                                                              
              
                                  
                
                                                                Farina 0
                                                                                          250
                  gr
                                                              
              
                                  
                
                                                                Acqua
                                                                                          350
                  ml
                                                              
              
                                  
                
                                                                Sale fino
                                                                                          10
                  gr
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Lievito di birra fresco
                                                                                          7
                  gr
                                                              
              
                                                                                      Ingredienti per condire 
                                                                      
                
                                                                Passata di pomodoro
                                                                                          150
                  gr
                                                              
              
                                  
                
                                                                Mozzarella
                                                                                          400
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per cucinare una buona pizza integrale in teglia, soffice e sfiziosa inizia dall'impasto: in una capiente terrina, sbriciola il lievito di birra fresco e aggiungi l’acqua. Unisci le due farine e comincia a lavorare con una forchetta. Aggiungi sale e olio e impasta, prima dentro alla terrina, poi su un piano da lavoro fino a che avrai ottenuto un impasto liscio e non appiccicoso. Saranno necessari una decina di minuti per avere un impasto un po' elastico.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti l’impasto in una terrina unta con poco olio e copri con pellicola. Lascia riposare l'impasto della pizza integrale per circa un'ora quindi fai delle pieghe prendendo i lembi esterni della pasta e ripiegandoli verso l’interno. Arrotonda la pasta e rimetti a lievitare la pasta coprendo con la pellicola la ciotola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l'impasto sarà ben lievitato, sgonfialo e mettilo su una leccarda o una teglia da forno ben unta di olio extravergine di oliva. Con i polpastrelli stendi la pasta allargandola il più possibile. Lascia riposare 15 minuti. Nel frattempo preriscalda il forno a 250°C e taglia la mozzarella a pezzetti
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendi la teglia e allarga ancora per bene la pasta della pizza fino a raggiungere tutti i bordi. Spalma con la passata di pomodoro e inforna nella parte più bassa del forno per 12-15 minuti. Trascorso questo tempo estrai la teglia dal forno e condisci la pizza integrale con la mozzarella a dadini o con qualsiasi altro ingrediente ti vada di mangiare e rimetti in forno, termina la cottura alla stessa temperatura ma posizionando la teglia ad altezza media, ci vorranno ancora una decina di minuti. La pizza è pronta per essere portata in tavola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi arricchire la pizza integrale con tutti gli ingredienti che più ti piacciono, come funghetti freschi o sott'olio, carciofini, verdure grigliate, cipolla prima ripassata in padella. Se ti piace profuma con del basilico fresco o origano. Se possiedi un'impastatrice metti gli ingredienti nella ciotola e impasta fino ad avere un impasto elastico. 
 
                  
                
                              
          
                              Conservazione
                                
                  
                                        Puoi conservare la pizza in frigo per un paio di giorni. Puoi anche, una volta tagliata in tranci, congelarla. 
 
                  
                
                              
          
                  