DIFFICOLTÀ
bassa
Che belle e che buone queste tartellette alla crema al cioccolato! Durante le festività, soprattutto quelle natalizie, le golosità sulla tavola non possono mancare, e quando si parla di dolci come non parlare di cioccolato? Preparate queste tartellette al cioccolato per chiudere il pranzo di S.Stefano, sono semplici da preparare e molto coreografiche. Poche mosse vi permetteranno di fare una bellissima figura con i vostri partenti e amici che di sicuro non si accontenteranno di prenderne una sola! Se amate poi i dolci a base di pasta frolla, provate anche le crostatine con crema al limone: deliziose!

                                                Per la base
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Zucchero
                                                                                          125
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la farcia
                                                                      
                
                                                                Latte intero
                                                                                          450
                  ml
                                                              
              
                                  
                
                                                                Panna fresca
                                                                                          50
                  ml
                                                              
              
                                  
                
                                                                Tuorlo d'uovo
                                                                                          125
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Amido di mais
                                                                                          20
                  gr
                                                              
              
                                  
                
                                                                Cacao amaro
                                                                                          25
                  gr
                                                              
              
                                  
                
                                                                Cioccolato fondente
                                                                                          75
                  gr
                                                              
              
                                  
                
                                                                Burro
                                                                                          50
                  gr
                                                              
              
                                                                                      Per guarnire
                                                                      
                
                                                                Cioccolato fondente
                                                                                          150
                  gr
                                                              
              
                                  
                
                                                                Lamponi
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Sac à poche /                                   Stampini per tartellette                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare le tartellette alla crema al cioccolato innanzitutto dedicatevi alla la pasta frolla e la crema pasticcera al cioccolato seguendo le relative ricette che troverete cliccando sul link nella lista degli ingredienti.

                      
                                          
                      Stendete la pasta frolla e ricavatene dei dischi sufficientemente grandi da foderare gli stampi da tartellette anche sui bordi.

                      
                                          
                      Imburrate gli stampini da tartellette e foderateli con la pasta frolla.

                      
                                          
                      Ricoprite la pasta frolla con un foglio a misura di carta forno e riempitela con dei fagioli o del riso (a seconda di quello che avete a disposizione in cucina).
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lasciate cuocere i gusci in forno a 200°C per 15 minuti, quindi sfornateli, rimuovete la carta forno con i fagioli ed infornate nuovamente per 10 minuti o fino a quando la pasta frolla risulterà dura e dorata.

                      
                                          
                      Sfornate i gusci di frolla, lasciateli raffreddare, quindi sformateli.

                      
                                          
                      Fate fondere il cioccolato fondente in un pentolino a bagnomaria, quindi distribuitene uno strato sottile sui gusci di pasta frolla.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferite, a questo punto, la crema pasticcera in una sac a poche con la bocchetta stellata e decorate la tartelletta con dei ciuffi di crema pasticcera al cioccolato.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Distribuite, infine, qualche lampone sulla crema pasticcera e spolverate con dello zucchero a velo.
                      
                                                            
                    
                    
                
                                              
          
                              Consiglio
                                
                  
                                        Al posto dello zucchero a velo con cosa potrei decorare?
Se ti piace, potresti usare della farina di cocco, ci sta benissimo!
Quanto tempo prima posso realizzare questo dolce?
Anche il giorno prima, conservalo in frigorifero fino a quando non devi servirlo.
                  
                
                              
          
                  