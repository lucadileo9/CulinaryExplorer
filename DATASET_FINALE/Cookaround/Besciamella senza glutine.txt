DIFFICOLTÀ
bassa
La besciamella senza glutine è una ricetta perfetta per chi è allergico o intollerante al glutine. La nostra besciamella è  preparata con amido di mais che la rende densa, cremosa e vellutata al punto giusto, tanto che non troverete la differenza con la besciamella classica. La besciamella senza glutine, è veramente ottima, la differenza con la classica è impercettibile, in questo modo potrete accontentare tutti senza problemi. Adatta a lasagne senza glutine, crespelle, o primi piatti di qualunque tipo in cui è previsto l'utilizzo della besciamella. Per prepararla ci vorranno solo pochi minuti e anche i meno esperti avranno sin da subito un risultato certo.

                                                                                      
                
                                                                Latte
                                                                                          1
                  l
                                                              
              
                                  
                
                                                                Amido di mais
                                                                                          80
                  gr
                                                              
              
                                  
                
                                                                Burro
                                                                                          80
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Frusta a mano /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa è consigliabile scaldare il latte, potete scaldarlo in un bollilatte o anche al microonde, in questo modo, utilizzando il latte già caldo, la besciamella arriverà prima a ebollizione. Versate il burro in una pentola, fatelo sciogliere a fiamma dolce, spegnete la fiamma o spostate la pentola dal fuoco e aggiungete l’amido di mais.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate velocemente con una frusta, o con un semplice cucchiaio di legno, aggiungete un pochino di latte caldo, ma fatelo molto lentamente, man mano che continuate a mescolare, in modo da non formare grumi. Versate il latte fino a risultare una crema un po’ più fluida, poi accendete di nuovo la fiamma, continuate a mescolare e ad aggiungere il latte a filo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiustate di sale, aggiungete anche un po’ di noce moscata grattugiata e continuate la cottura, in pochi minuti arriverà a bollore e inizierà ad addensarsi, una volta ottenuta la consistenza desiderata, spegnete la fiamma, calcolate che una volta fredda risulterà ancora più densa. La besciamella senza glutine è pronta, non vi resta che utilizzarla per le preparazioni che preferite.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se non utilizzate la besciamella in giornata, una volta fredda, trasferitela in un contenitore adatto con coperchio e conservatela in frigorifero fino a un massimo di 3 giorni. Si sconsiglia la conservazione in freezer.
                  
                
                              
          
                              Consiglio
                                
                  
                                        Se non consumate la besciamella appena preparata, questa tenderà ad addensarsi molto, al momento di utilizzarla sarà sufficiente aggiungere qualche goccia di latte e frullarla per qualche istante con un mixer a immersione.
                  
                
                              
          
                  