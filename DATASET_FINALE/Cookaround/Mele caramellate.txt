DIFFICOLTÀ
media
Le mele caramellate, sono da sempre associate alle streghe e alla festa di Halloween. La leggenda vuole che queste mele stregate, dall'aspetto invitante e goloso, siano state create dalle streghe malvagie per attirare in trappola i bambini curiosi durante la notte di Halloween. La tradizione delle mele caramellate si diffuse rapidamente in tutto il mondo, probabilmente più per la loro bellezza e la loro bontà rispetto alla tradizione, e oggi sono una presenza fissa nelle feste a tema Halloween.

                                                                                      
                
                                                                Mele rosse
                                                                                          4
                  
                                                              
              
                                  
                
                                                                Zucchero
                                                                                          300
                  gr
                                                              
              
                                  
                
                                                                Miele
                                                                                          100
                  gr
                                                              
              
                                  
                
                                                                Acqua
                                                                                          50
                  gr
                                                              
              
                                  
                
                                                                Colorante alimentare rosso
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come procedere per cucinare con le tue mani queste meravigliose e rosse mele caramellate. Lava accuratamente le mele, asciugale e tienile da parte. Togli il picciolo e inserisci gli spiedini o dei bastoncini di legno, se gli spiedini fossero troppo lunghi, accorciali leggermente tagliandoli tutti uguali.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa lo zucchero, il miele, un pizzico di colorante e l’acqua in una pentola, mescola con un semplice mestolo di legno, tieni mescolato e porta a ebollizione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Per ottenere il caramello perfetto, ci vorranno circa 15 minuti, se hai un termometro da cucina e preferisci fare tutto in modo preciso, considera che la temperatura del caramello deve arrivare a 125°C. noterai anche aumentare sempre di più le bolle.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Immergi una mela alla volta nel caramello e falla roteare fino a ricoprirla completamente. Fai sgocciolare la mela, poggiala su carta forno e prosegui allo stesso modo con le restanti mele. Fai asciugare le mele caramellate per circa trenta minuti. Le mele caramellate per Halloween sono pronte per essere gustate, o per essere sistemate sul tavolo di una festa a tema.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le mele caramellate possono essere conservate fino a 24 ore, ma meglio prepararle e consumarle in giornata.
                  
                
                              
          
                              Consiglio
                                
                  
                                        Se vuoi aromatizzare le mele, puoi aggiungere della cannella allo sciroppo.
 
                  
                
                              
          
                  