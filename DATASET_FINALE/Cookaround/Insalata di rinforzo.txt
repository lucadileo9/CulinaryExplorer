DIFFICOLTÀ
molto bassa
L’insalata di rinforzo è una ricetta tipica napoletana, solitamente realizzata per il pranzo di Natale, è una festa di colori e di sapori.

                                                                                      
                
                                                                Cavolfiore
                                                                                          800
                  gr
                                                              
              
                                  
                
                                                                Peperoni sott'aceto
                                                                  Rossi e gialli -
                                                                  100
                  gr
                                                              
              
                                  
                
                                                                Olive verdi in salamoia
                                                                                          80
                  gr
                                                              
              
                                  
                
                                                                Olive nere denocciolate
                                                                                          80
                  gr
                                                              
              
                                  
                
                                                                Capperi sott'aceto
                                                                                          1
                  cucchiaio da tavola
                                                              
              
                                  
                
                                                                Cetriolini sottaceto
                                                                                          50
                  gr
                                                              
              
                                  
                
                                                                Giardiniera
                                                                                          150
                  gr
                                                              
              
                                  
                
                                                                Alici o Acciughe sott'olio
                                                                                          60
                  gr
                                                              
              
                                  
                
                                                                Carciofini sott'olio
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  gr
                                                              
              
                                  
                
                                                                Aceto di vino rosso
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Ciotole /                                   Coltello /                                   Cucchiaio /                                   Pentola /                                   Scolapasta /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Iniziamo proprio dal cavolfiore che è l'ingrediente di questa ricetta che richiede un pizzico in più di attenzione rispetto al resto. 

                      
                                          
                      Scegli un cavolfiore bello bianco, senza macchie, sodo e fresco; taglia le cime, dividi a metà quelle che risultano troppo grandi, cerca di ottenere pezzi tutti più o meno uguali, in questo modo otterrai una cottura omogenea.

                      
                                          
                      Lavalo sotto l'acqua corrente, sgocciola e immergilo in acqua fredda salata e resa acidulata con un paio di cucchiai di aceto; porta a bollore, stai ben attento che non passi il punto di cottura giusto. 

                      
                                          
                      I rebbi della forchetta devono entrare nel cavolfiore in modo non troppo agevole. A cottura ultimata, aggiungi acqua fredda, per bloccare la cottura e scola le cimette cotte con uno scolapasta, lascia sgocciolare qualche minuto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti il cavolfiore in una ciotola capiente e condiscilo con olio, aceto e una presa di sale, se vuoi puoi aggiungere qualche goccia di aceto balsamico.

                      
                                          
                       

                      
                                          
                      Aggiungi i capperi, le olive verdi e nere e la giardiniera. 

                      
                                          
                      Scola i cetriolini dal loro liquido di conservazione e tagliali a fettine quindi aggiungile al resto degli ingredienti nella ciotola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Un ingrediente tradizionale che non può mancare sono i peperoni sott’aceto, gialli e rossi, se hai acquistato i peperoni a filetti, prima di unirli all'insalata tagliali a striscioline.

                      
                                          
                      Se vuoi aggiungi anche i carciofini prima tagliati a fettine. 

                      
                                          
                      Aggiusta di aceto, di olio e solo alla fine guarnisci con i filetti di acciuga. 

                      
                                          
                      L'insalata di rinforzo è pronta! 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare l’insalata di rinforzo in un contenitore chiuso ermeticamente, in frigorifero fino a una settimana, quindi questa è una ricetta comoda: preparala in anticipo così è una cosa in meno a cui pensare il giorno del pranzo di Natale. 
                  
                
                              
          
                  