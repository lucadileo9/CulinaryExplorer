DIFFICOLTÀ
media
L'estate ci propone dei prodotti della terra meravigliosi, ed è per questo che vogliamo proporvi la ricetta degli involtini di melanzane e peperoni, che vi aiuterà ad usare questi due ingredienti in maniera eccellente! Quando si tratta infatti di realizzare piatti con questi due ortaggi si può senz'altro dar via libera alla fantasia! Questa ricetta è sì semplice ma l'effetto è proprio saporito e sarà un piatto gradito da chi potrà gustarlo. Per noi è perfetto per una cena estiva, poiché si può preparare anche in anticipo. 

                                                
                                                                      
                
                                          80 g pangrattato
                                      
              
                                  
                
                                          4 pomodori maturi
                                      
              
                                  
                
                                          2 melanzane lunghe
                                      
              
                                  
                
                                          2 peperoni
                                      
              
                                  
                
                                          olio
                                      
              
                                  
                
                                          prezzemolo
                                      
              
                                  
                
                                          aglio
                                      
              
                                  
                
                                          basilico
                                      
              
                                  
                
                                          sale
                                      
              
                                                                                                Attrezzature
              
                
                                  Stuzzicadenti                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta degli involtini di melanzane e peperoni vi consigliamo si disporre su un piano di lavoro tutti gli ingredienti in modo da averli sottomano e non perdere tempo.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliate le melanzane a fette nel senso della lunghezza e grigliatele, salandole via via che le mettete in un piatto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate e pulite i peperoni, riduceteli in falde e poggiateli sul piatto crisp con la pellicina rivolta verso il basso.

                      
                                          
                      Cuocete nel microonde con la funzione crisp per una decina di minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mettete i peperoni in un contenitore a chiusura ermetica e lasciateli freddare prima di spellarli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mettete un po’ d’olio in una padella larga, unite l’aglio e il prezzemolo tritati, il pangrattato ed un po’ di sale e fate abbrustolire un paio di minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Poggiate una fetta di melanzana grigliata su un piatto, stendeteci sopra un cucchiaino di pangrattato tostato, poggiateci sopra una falda di peperone, salatela e cospargetela con un altro po’ di pangrattato.

                      
                                          
                      Arrotolare la fetta di melanzana e chiudete l’involtino con uno stuzzicadenti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Servite gli involtini freddi o tiepidi, accompagnati con pomodori maturi tagliati a cubetti conditi con aglio, basilio, olio e sale.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      In alternativa potete servirli caldi, dopo averli ripassati in padella con del sugo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Ho delle melanzane fritte, potrei utilizzare quelle?
Certo che sì! Sarà più calorico ma decisamente ottimo!
Potrei aggiungere della mozzarella all'interno dell'involtino?
Sì  ci sta benisismo, ma fai in modo che non sia troppo acquosa!
Posso prepararli prima?
Sì certo, essendo buoni anche reddi, puoi tranquillamente prepararli prima. 
 
                  
                
                              
          
                  