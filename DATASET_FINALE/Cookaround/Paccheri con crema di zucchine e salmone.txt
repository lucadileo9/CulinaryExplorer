DIFFICOLTÀ
molto bassa
Un formato di pasta che ci piace tanto, soprattutto in estate, sono i paccheri! Quei giganteschi maccheroni rigati, o anche lisci, che spesso ci risolvono il pranzo in maniera golosa e veloce. I paccheri sono un formato di pasta di origine campana molto versatile, infatti sono buonissimi da cucinare al forno o serviti come una normale pastasciutta, come prevede la ricetta dei paccheri alla napoletana.

                                                Ingredienti per 4 persone
                                                                      
                
                                                                Paccheri
                                                                                          320
                  gr
                                                              
              
                                  
                
                                                                Salmone affumicato
                                                                                          200
                  gr
                                                              
              
                                  
                
                                                                Zucchine
                                                                                          2
                  
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i paccheri con crema di zucchine e salmone, metti sul fuoco una pentola colma di acqua che servirà per la cottura della pasta. Intanto in una padella antiaderente e capiente, versa 2 cucchiai di olio extravergine d’oliva e fallo scaldare a fiamma dolce. Nel frattempo pela e trita, con un coltello, uno scalogno, aggiungilo in padella e lascialo rosolare dolcemente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lava e spunta le zucchine, poi grattugiale. Sala con un pizzico di sale e cuoci per circa 4 minuti, fai attenzione a non colorire troppo lo scalogno.

                      
                                          
                      Trasferisci il tutto in un boccale a bordi alti e trita utilizzando un mix ad immersione, o un frullatore. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Appena l’acqua nella pentola inizia a bollire, metti una presa di sale grosso e versa i paccheri. Lessa per il tempo previsto nella confezione della pasta. Intanto su un tagliere riduci a striscioline le fette di salmone affumicato e tienile da parte. Scola la pasta al dente tenendo un pochino d’acqua di cottura, ti servirà per rendere più cremosa la crema.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nella padella del soffritto, aggiungi la crema di zucchine, accendi il fuoco e unisci anche i paccheri, mescola e allunga con l'acqua di cottura tenuta da parte, infine, unisci il salmone. Salta il tutto per 2 minuti e poi servi ben caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La pasta può essere conservata all’interno di in un contenitore ermetico disposto in frigorifero per 2 giorni.
                  
                
                              
          
                              Consiglio
                                
                  
                                        Utilizzando qualche cucchiaio di acqua di cottura della pasta eviterai di aggiungere olio che appesantisce il piatto nel complesso. Non usare troppo sale nella crema di zucchine perché il salmone affumicato dà già sapidità alla ricetta finita.
                  
                
                              
          
                  