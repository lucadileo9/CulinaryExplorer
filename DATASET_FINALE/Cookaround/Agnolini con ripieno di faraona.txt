DIFFICOLTÀ
media
La ricetta degli Agnolini con ripieno di faraona è perfetta per onorare la tavola delle feste. Un classico per il primo piatto del pranzo di Natale, gli agnolini in brodo. Il ripieno di faraona, marinata col vin santo, rende questo piatto delicato ed aromatico.

                                                Ingredienti per la pasta
                                                                      
                
                                                                Farina
                                                                                          400
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Tuorlo d'uovo
                                                                                          3
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per il ripieno
                                                                      
                
                                                                Faraona
                                                                  già lessata -
                                                                  350
                  gr
                                                              
              
                                  
                
                                                                Prosciutto cotto
                                                                                          100
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Vin santo
                                                                                          ½
                  bicchieri
                                                              
              
                                  
                
                                                                Noce moscata
                                                                                          1
                  pizzico
                                                              
              
                                                                                      Per cuocere
                                                                      
                
                                                                Carote
                                                                                          1
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Mettete a lessare la faraona in una pentola capiente colma d'acqua insieme agli odori ed al sale.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lasciate lessare la faraona per circa 1 ora e 30 minuti.

                      
                                          
                      Nel frattempo realizzate la pasta all'uovo.  Versate la farina su di una spianatoia e realizzate la fontana, ovvero create un cratere al centro della farina.

                      
                                          
                      Aprite le uova facendole cadere direttamente nel buco creato al centro della farina, aggiungete i tuorli ed aggiungete un cucchiaino di sale. Sbattete, inizialmente, le uova senza incorporare farina, in modo tale che i tuorli si rompano e si amalgamino agli albumi. Iniziate, quindi, ad incorporare la farina nelle uova. Continuate con questa operazione fino a quando la farina non risulti completamente assorbita dall'uovo; raccogliete, quindi, l'impasto ed iniziate a lavorarlo. Lavorate l'impasto fino ad ottenere un composto liscio ed omogeneo. Create una palla con l'impasto ottenuto ed avvolgetela nella pellicola trasparente, quindi riponetela in frigorifero per almeno 30 minuti.

                      
                                          
                      Una volta lessata, disossatela e ricavatene la sola polpa che ridurrete a pezzettini.

                      
                                          
                      In una padella fate scaldare poco brodo ed unitevi 350 g di polpa di faraona; lasciate insaporire.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sfumate la faraona nella padella con 1/2 bicchiere di vinsanto, alzate la fiamma e lasciatelo evaporare completamente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      In una ciotola molto capiente, riunite tutti gli ingredienti per la farcia, quindi frullateli con un frullatore ad immersione per ottenere una pasta liscia ed omogenea.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto stendete la pasta all'uovo e ricavatene tanti dischetti di 2 cm di diametro.

                      
                                          
                      Collocate su ciascun dischetto circa 2 g di ripieno, chiudeteli a metà, quindi riunite le due estremità della mezza luna creando la classica forma degli agnolini.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Lessate per due minuti gli agnolini in un buon brodo di faraona e serviteli immediatamente.
                      
                                                            
                    
                    
                
                                              
          
                              Note
                                
                  
                                        Dosi per circa 280 agnolini di 2 cm di diametro.
                  
                
                              
          
                  