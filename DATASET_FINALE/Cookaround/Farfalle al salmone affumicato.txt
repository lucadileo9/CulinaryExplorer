DIFFICOLTÀ
bassa
Farfalle al salmone affumicato, uno dei piatti con i quali tutti ci siamo prima o poi misurati!Non si sa bene perché, forse per la presenza di un ingrediente "di lusso" come il salmone affumicato, ma questo è uno di quei piatti con i quali soprattutto i ragazzi si cimentano per fare colpo sia con gli amici che con le ragazze. La sua preparazione è semplicissima ma il risultato è sempre garantito, insomma una ricetta ottima sia per chi la prepara che per chi la assaggia! Un piatto che andava sicuramente di moda negli anni 80 insieme alle penne alla vodka e che oggi viene riproposto dai nostalgici di quegli anni. In effetti è stato un must negli anni passati, ma è talmente buono che ci piace riproporvelo. Perfetto per una cena tra amici siamo sicuri che questo piatto di mare facile e veloce sarà gradito a tutti! Provate questa ricetta e se amate il salmone affumicato tanto quanto piace a noi, vi diamo anche un'altra idea: lo avete mai provato in abbinamento con gli spinaci? Davvero super! 

                                                                                      
                
                                                                Farfalle
                                                                                          400
                  gr
                                                              
              
                                  
                
                                                                Salmone affumicato
                                                                                          100
                  gr
                                                              
              
                                  
                
                                                                Passata di pomodoro
                                                                                          5
                  cucchiai da tavola
                                                              
              
                                  
                
                                                                Panna da cucina
                                                                                          400
                  ml
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Brandy
                                                                                          1
                  bicchierino
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Tritate finemente la cipolla.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Fatela soffriggere in padella con una noce di burro e un filo d'olio extravergine d'oliva.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite la passata di pomodoro e la panna e mescolate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Tagliate il salmone grossolanamente ed unitelo nel composto di panna e passata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Dopo un paio di minuti versate il brandy e fate sfumare, aggiustate di sale.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Mentre preparate il condimento, lessate la pasta in una pentola con abbondante acqua salata, scolatela e fatela saltare in padella con il sugo al salmone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Tritate il prezzemolo ed unitelo alla pasta.
                      
                                                              
                                                
													
												
                                              
                                        
                    
                    
                
                                              
          
                  