
Pollo arrosto al limone e profumato al timo è un secondo piatto perfetto, di quelli che metti a tavola ed è contenta tutta la famiglia! Farlo a casa non è difficile, anzi sarà una grande soddisfazione vederlo cuocere nel forno. Un gran bel profumo si sprigionerà rendendo la vostra cena o il vostro pranzo un momento favoloso di condivisione. Il pollo è leggero e molto digeribile ma spesso non si sa come cucinarlo.

                                                                                      
                
                                                                Pollo
                                                                                          1
                  
                                                              
              
                                  
                
                                                                Rametto di timo
                                                                  fresco -
                                                                  1
                  
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Limone candito
                                                                  o limone normale -
                                                                  1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete preparare il pollo arrosto al limone e timo: prima di tutto preparate il condimento per ungere il pollo: in una ciotola raccogliete il burro, tagliatelo a pezzettini, grattugiateci sopra la scorza di limone e cercate di incorporare e amalgamare bene la scorza di limone al burro.

                      
                                          
                       
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo avere preparato il condimento esterno, procedete con la farcitura: se avete la possibilità di trovare i limoni canditi marocchini, usate quelli, conferiranno al pollo un sapore più deciso, in alternativa usate un semplice limone bucherellato.

                      
                                          
                      Salate l'interno del pollo, poi dividete il limone in due pezzi, mettete la prima metà del limone all'interno del pollo, poi inserite all'interno anche un rametto di timo fresco ed infine aggiungete all'interno del pollo, anche l'altra metà del limone.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto prendete il burro aromatizzato con la scorza di limone e iniziate a ungere esternamente il pollo, massaggiate bene la pelle, salate e trasferite il pollo farcito e condito, in una teglia dove avrete messo sopra una griglia, in questo modo il pollo resterà rialzato dalla teglia e durante la cottura il grasso scenderà sul fondo della teglia. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite il pollo in forno preriscaldato e cuocete a 200°C per circa 50 minuti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso il tempo necessario per la cottura sfornate e, a vostro piacere con il burro rimasto ungete ancora una volta la superficie del pollo.

                      
                                          
                      Trasferite il pollo arrosto al limone e timo sul piatto di partata e servite con un contorno a vostro piacere.
                      
                                                            
                    
                    
                
                                              
          
                              Consiglio
                                
                  
                                        Potrei fare la stessa ricetta ma con il tacchino?
Sì ma i tempi di cottura si allungano di quasi il doppio.
Me ne è avanzata una porzione, come potrei usarla il giorno dopo?
Puoi fare un'ottima insalata di pollo. 
Amo molto il timo, hai altre ricette che potresti suggerirmi?
Il timo è una pianta odorosa molto buona, e ti consigliamo di fare la ricetta di questi ottimi filetti di sgombro al pepe rosa e timo.
 
                  
                
                              
          
                  