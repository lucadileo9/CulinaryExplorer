DIFFICOLTÀ
media


                                                                                      
                
                                                                Lasagne fresche
                                                                                          500
                  gr
                                                              
              
                                  
                
                                                                Asparagi
                                                                                          400
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  100
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Cipolle
                                                                                          ½
                  
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per la besciamella
                                                                      
                
                                                                Farina
                                                                                          100
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Cuore di brodo vegetale
                                                                                          2
                  
                                                              
              
                                                                                              

                    
                            Preparazione
                                
                  
                    1
                                                                
                                          
                      Le lasagne agli asparagi sono il primo piatto perfetto per chi vuole presentare a tavola qualcosa di buono e coreografico. Facili da fare e davvero buone, vi faranno fare un figurone! Seguite la ricetta e vedrete che piatto fantastico riuscirete a fare.
                      
                                                                                
                    
                    
                    
                
                                              
          
                            Preparazione
                                
                  
                    2
                                                                
                                          
                      Per realizzare la ricetta delle lasagne agli asparagi, scottate la verdura per circa 10 minuti in acqua bollente leggermente salata, quindi scolatela e mettetela da parte. Fate scaldare in una padella l'olio extravergine d'oliva e fatevi appassire, a fuoco basso, la cipolla affettata finemente. Non appena la cipolla sarà ben appassita, unite alla padella anche gli asparagi tagliati a pezzettini e lasciate insaporire salando adeguatamente. Realizzate, ora, la besciamella facendo fondere il burro e facendovi tostare la farina fino ad ottenere un roux dorato. Stemperate il roux con il brodo vegetale realizzato facendo bollire un litro d'acqua con due vaschette di Cuore di Brodo Verdure Knorr; continuate a mescolare fino ad ottenere una besciamella densa e vellutata. Prendete una bella teglia da forno e disponetevi uno strato di lasagne all'uovo. Distribuite sullo strato di lasagne un po' di besciamella, quindi uno strato di asparagi ed insaporite con del parmigiano grattugiato. Continuate con gli strati fino ad esaurimento degli ingredienti. Ultimate la lasagna con della besciamella, del parmigiano grattugiato ed il burro a fiocchetti. Infornate a 180°C e lasciate che la lasagna cuocia per almeno 40 minuti o fino a gratinatura completa.
                      
                                                            
                                        
                    
                    
                    
                    
                
                                              
          
                              Consigli e curiosità
                                
                  
                                        Gli asparagi migliori si trovano nel periodo primaverile, infatti questo è un piatto perfetto da presentare nelle festività pasquali.
Posso fare questa ricetta con gli asparagi surgelati?
Sì, il risultato sarà leggermente inferiore come gusto ma sarà lo stesso un gran piatto.
Posso preparale prima?
Sì puoi comporre la teglia e surgelarla, mettendola al forno il giorno in cui ti serve.
Adoro gli asparagi. Quali altre ricette mi consigli?
Prova gli asparagi con le uova e gli asparagi all'ungherese
                  
                
                              
          
                  