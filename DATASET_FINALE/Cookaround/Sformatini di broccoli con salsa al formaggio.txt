DIFFICOLTÀ
bassa
Gli sformatini di broccoli con salsa al formaggio sono pensati per essere serviti come elegante antipasto, ma essendo un piatto molto eclettico e versatile, lo potrete tranquillamente servire sia come contorno che, in porzione più abbondante, come secondo per i vostri amici vegetariani, per esempio! Di sicuro c'è che con questo piatto non deluderete mai nessuno, in qualsiasi momento del pasto lo vogliate proporre. La salsa al formaggio che completa lo sformatino, realizzata con GranMix Classico, mix di formaggi perfetto per questo tipo di preparazione, è davvero la ciliegina sulla torta! Da leccarsi i baffi!

                                                                                      
                
                                                                Broccoli
                                                                                          600
                  gr
                                                              
              
                                  
                
                                                                GranMix Classico
                                                                                          3
                  cucchiai da tavola
                                                              
              
                                  
                
                                                                Uova
                                                                                          1
                  
                                                              
              
                                                                                      Per la besciamella
                                                                      
                
                                                                Burro
                                                                                          50
                  gr
                                                              
              
                                  
                
                                                                Farina
                                                                                          50
                  gr
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per la salsa al formaggio
                                                                      
                
                                                                Burro
                                                                                          25
                  gr
                                                              
              
                                  
                
                                                                Farina
                                                                                          25
                  gr
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                GranMix Classico
                                                                                          250
                  gr
                                                              
              
                                  
                
                                                                Noce moscata
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Erba cipollina
                                                                                          
                  q.b.
                                                              
              
                                                                                      Per gli stampini
                                                                      
                
                                                                Burro
                                                                                          
                  q.b.
                                                              
              
                                  
                
                                                                Farina
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prendete i broccoli, separate le cimette dal gambo e mettetele da parte, quindi tagliate finemente il gambo e aggiungetelo nel cestello della pentola a vapore.&nbsp Mettete la pentola colma di acqua sul fuoco e portate ad ebollizione. Quando l'acqua bolle aggiungete il cestello e lasciate cuocere i broccoli al vapore per circa 15 minuti. 
                      
                                                                                
                    
                    
                    
                
                                                
                  
                    2
                                                                
                                          
                      Nel frattempo preparate la besciamella: in una casseruola riunite il burro e la farina e fate cuocere mescolando con un mestolino di legno. Quando il composto di burro e farina (roux) sarà d'un colore leggermente dorato, aggiungete il latte poco per volta e un pizzico di sale e di pepe. Mescolate con una frusta per evitare la formazione di grumi e lasciate cuocere, mescolando, a fiamma dolce fino a raggiungere la densità desiderata. Spegnete il fuoco e lasciate riposare la besciamella.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Imburrate e distribuite il pangrattato negli stampini cosicché ne siano completamente rivestiti internamente.
                      
                                                            
                    
                    
                
                                                
                  
                    4
                                                                
                                          
                      Trasferite i broccoli in una ciotola e frullateli con un frullatore ad immersione. Aggiungete, poco per volta, la besciamella e mescolate bene. Unite il GranMix Classico e l'uovo e mescolate molto bene per amalgamare gli ingredienti.
                      
                                                            
                    
                    
                
                                                
                  
                    5
                                                                
                                          
                      Distribuite il composto di broccoli negli stampini, sbatteteli delicatamente sul piano per eliminare le eventuali sacche d'aria all'interno dell'impasto e disponeteli su di una teglia. Infornate a 180°C per circa 40 minuti o fino a quando non si sarà formata una crosticina in superficie.
                      
                                                            
                    
                    
                
                                                
                  
                    6
                                                                
                                          
                      Preparate la salsa al formaggio procedete inizialmente allo stesso modo che per la besciamella: in una casseruola riunite il burro e la farina e fate cuocere mescolando con un mestolino di legno fino a che il composto non sia leggermente dorato, quindi aggiungete il latte, poco alla volta, mescolando continuamente per evitare che si formano dei grumi. Aggiungete, quindi, anche il GranMix Classico e la noce moscata e lasciate addensare a fiamma dolce fino a che non avrete ottenuto la densità desiderata. Mettete da parte la besciamella ad intiepidire, quindi aggiungete l'erba cipollina tagliata finemente.
                      
                                                            
                    
                    
                
                                                
                  
                    7
                                                                
                                          
                      Sfornate e lasciate riposare gli sformatini prima di servirli in tavola, rivoltateli sui piatti da portata e conditeli con la salsa al formaggio.
                      
                                                            
                    
                    
                
                                              
          
                  