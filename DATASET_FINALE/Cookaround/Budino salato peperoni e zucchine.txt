DIFFICOLTÀ
bassa


                                                
                                                                      
                
                                          200 g di peperoni gialli
                                      
              
                                  
                
                                          200 g di zucchine
                                      
              
                                  
                
                                          1/2 cipolla bianca
                                      
              
                                  
                
                                          100 ml di panna liquida
                                      
              
                                  
                
                                          2 uova
                                      
              
                                  
                
                                          30 g di parmigiano grattugiato
                                      
              
                                  
                
                                          olio extravergine d'oliva
                                      
              
                                  
                
                                          sale.
                                      
              
                                                                                      Per la base di taleggio
                                                                      
                
                                          un bel pezzetto di taleggio
                                      
              
                                  
                
                                          panna liquida
                                      
              
                                  
                
                                          noce moscata.
                                      
              
                                                                                      Per la crema fresca di pomodorini
                                                                      
                
                                          4 pomodorini
                                      
              
                                  
                
                                          1 piccolo cetriolo
                                      
              
                                  
                
                                          qualche fogliolina di menta
                                      
              
                                  
                
                                          olio extravergine d'oliva
                                      
              
                                  
                
                                          sale.
                                      
              
                                                                                              

                    
                            Preparazione
                                
                  
                    1
                                                                
                                          
                      Preparate i budini: lavate i peperoni, privateli del picciolo, dei semi e dei filamenti bianchi interni e le zucchine, infine tagliate tutto a cubetti piuttosto piccoli, tenete divise le due verdure.

                      
                                          
                      Procedete preparando le due creme: di peperoni e di zucchine.

                      
                                          
                      Prendete due pentole: in ognuna fate soffriggere metà della cipolla tagliata fine con alcuni cucchiai di olio, quindi in una aggiungete i peperoni gialli e nell’altra le zucchine. Salate e fate cuocere a fuoco medio per circa 20 minuti. Lasciateli raffredare.

                      
                                          
                      Aggiungete ad ognuno 50 ml di panna e frullateli fino ad ottenere una crema liscia. Quindi aggiungete anche 1 uovo e 15 g di parmigiano. Lavorate bene il composto finchè non sarà omogeneo. Distribuitelo negli stampini monodose precedentemente imburrati alternando i due tipi di composto.

                      
                                          
                      Disponete i vostri pirottini in una teglia, versate circa due dita di acqua tiepida e cuocete a bagno maria in forno già caldo a 180°C per 30 minuti. Sfornateli e lasciate che si raffredino prima di sformarli. Per la base di taleggio: fate sciogliere a bagno maria sul fornello il taleggio insieme ad un cucchiaio di panna liquida e una grattuggiata di noce moscata.

                      
                                          
                      Per la crema di pomodorini: frullate con il minipimer il cetriolo, i pomodorini, le foglioline di menta con un pizzico di sale e un po' d’olio extravergine d'oliva a filo, tutto a crudo, mettete in frigorifero fino al momento d’impiattare.

                      
                                          
                      Impiattare ponendo la base di taleggio sul piatto, appoggiatevi sopra il budino bicolore e versate sopra che scenda di lato la crema di pomodorini, finite il piatto con foglioline di basilico o con quello che più vi aggrada.

                      
                                          
                      Potete sostituire peperoni e zucchine con le verdure di stagione che più vi aggradano. 
                      
                                                                                
                    
                    
                    
                
                                              
          
                  