DIFFICOLTÀ
media
La Crescia di Pasqua è una ricetta tradizionale marchigiana ormai conosciuta e cucinata in tutta Italia. Si tratta di un pane ricco nell'impasto di uova, formaggio e olio extravergine di oliva che gli conferiscono il tipico colore giallo e la consistenza morbida e profumata. Una delle classiche ricette di Pasqua.

                                                                                      
                
                                                                Farina
                                                                                          500
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  100
                  gr
                                                              
              
                                  
                
                                                                Pecorino stagionato
                                                                  grattugiato -
                                                                  50
                  gr
                                                              
              
                                  
                
                                                                Strutto
                                                                                          75
                  gr
                                                              
              
                                  
                
                                                                Olio extravergine d'oliva (EVO)
                                                                                          75
                  gr
                                                              
              
                                  
                
                                                                Latte intero
                                                                  tiepido -
                                                                  50
                  gr
                                                              
              
                                  
                
                                                                Lievito di birra
                                                                                          25
                  gr
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Sale
                                                                                          15
                  gr
                                                              
              
                                  
                
                                                                Pepe nero
                                                                                          2
                  pizzichi
                                                              
              
                                                                                                Attrezzature
              
                
                                  Forno /                                   Impastatrice /                                   Pennello /                                   Stampo da panettone                                
              
                          

                    
                            
          
                            Preparazione
                                
                  
                    1
                                                                
                                          
                      In un pentolino scalda il latte, non portarlo a bollore, basta che lo intiepidisci. In una ciotola sbriciola il lievito di birra e poi, mescolando con una frusta a mano o una forchetta, scioglilo con il latte tiepido.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Se hai l'impastatrice puoi utilizzarla per questa ricetta, ma la crescia di Pasqua è sempre stata realizzata a mano nel corso dei decenni, quindi, se per caso non hai la planetaria puoi tranquillamente cucinare anche tu.

                      
                                          
                      Metti un una ciotola molto capiente le uova intere sgusciate. Mescola i due formaggi grattugiati e uniscili alle uova. Aggiungi l'olio e lo strutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Inizia ad impastare, se utilizzi l'impastatrice procedi ad impastare con il gancio, se invece lavori a mano utilizza una frusta robusta o una forchetta.

                      
                                          
                      Quando avrai ottenuto una bella crema gialla, versa la farina, il lievito sciolto nel latte e continua ad impastare con l'impastatrice o a mano.

                      
                                          
                      A questo punto aggiungi anche il sale e il pepe.

                      
                                          
                      Se stai impastando a mano continua fino a che riesci nella ciotola, poi versa tutto sul piano di lavoro e impasta con le mani fino ad ottenere un composto omogeneo sia nel colore che nella consistenza. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando si sarà formato l'impasto sodo e compatto, mettilo sulla spianatoia e lavoralo energicamente per qualche minuto. Stendilo con le mani e ripiegalo varie volte su se stesso, infine dagli la forma di una palla. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ungi di strutto uno stampo da panettone in alluminio, spolverizzalo sul fondo e sui bordi con un po' di farina e poi metti l'impasto al centro dello stampo. Sistemalo con le mani e poi chiudi con della pellicola da cucina, copri con uno strofinaccio e riponi per almeno 2 ore in un posto tiepido e lontano dalle correnti di aria. Va benissimo anche dentro al forno con la luce accesa. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo di lievitazione accendi il forno (se la crescia stava lievitando li dentro, ovviamente la devi togliere) statico a 220°C, portalo a temperatura e poi inforna la crescia di Pasqua dopo aver rimosso lo strofinaccio e la pellicola trasparente.

                      
                                          
                      Cuoci per almeno 45 minuti e poi controlla la cottura con la prova stecchino. Sicuramente avrà bisogno di qualche minuto in più, il tutto dipende anche dal tuo forno. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando la crescia sarà cotta, sfornala e toglila subito dallo stampo per evitare che i bordi rimangano molli, infatti se avrai l'accortezza di farla svaporare a testa in giù su un panno o su una gratella da pasticcere, avrai una crosta croccante molto golosa. 

                      
                                          
                      Servi la crescia di Pasqua a fette, quando sarà fredda, con salumi ed erba cotta.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La crescia di Pasqua, essendo ricca di condimenti si mantiene fresca per più giorni, fino anche ad una settimana se intera, qualche giorno se a fette, abbi l'accortezza di riporla in sacchetti di plastica per alimenti. 
                  
                
                              
          
                              Consiglio
                                
                  
                                        Se non hai lo stampo da panettone in alluminio puoi cuocere la crescia di Pasqua anche in una normale e grossa tortiera, la crescia verrà più bassa con più crosta ma il risultato sarà ottimo lo stesso (però non dirlo ai marchigiani). 
                  
                
                              
          
                  