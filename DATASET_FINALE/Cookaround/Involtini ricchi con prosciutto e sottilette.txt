DIFFICOLTÀ
bassa
Gli invotini ricchi con prosciutto e sottilette sono davvero deliziosi. In questo modo la carne si mantiene umida e saporita grazie proprio alla presenza della farcitura contenuta in essa, che rende il tutto molto gustoso. Il piatto perfetto insomma per tutta la famiglia, ideale per i grandi ma soprattutto per i piccoli! Questa che vi proponiamo è solo un'idea in quanto è possibile realizzare il ripieno anche con altri tipi di salumi e formaggi che magari devono essere consumati. Provate questa ricetta e vedrete che successo avrete!

                                                
                                                                      
                
                                          6 fettine di vitellone
                                      
              
                                  
                
                                          2 uova sode
                                      
              
                                  
                
                                          prezzemolo
                                      
              
                                  
                
                                          150 g di prosciutto cotto
                                      
              
                                  
                
                                          4 sottilette
                                      
              
                                  
                
                                          3 carote
                                      
              
                                  
                
                                          2 coste di sedano
                                      
              
                                  
                
                                          cipolla
                                      
              
                                  
                
                                          2 bicchieri di vino bianco
                                      
              
                                  
                
                                          olio
                                      
              
                                  
                
                                          pepe
                                      
              
                                  
                
                                          sale.
                                      
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta degli involtini ricchi con prosciutto e sottilette, è necessario stendere per prima cosa le le fette di vitellone. Salarle e peparle. Sminuzzare il prezzemolo, adagiarlo sulle fette insieme a due carote bollite e tagliate a tocchetti. Aggiungere il prosciutto, le sottilette e le uova sode tagliate in più pezzi.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Arrotolare e chiudere bene con gli stecchini tutti i lati, quasi a formare un saccottino.Far soffriggere nell'olio la cipolla, la carota cruda e il sedano tagliati a dadini. Quando saranno appassite adagiarci gli involtini e farli colorire bene da entrambi i lati.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungere il vino, salare e far cuocere a fuoco lento finché il sughetto si sarà ristretto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Che altro tipo di carne potrei utilizzare?
Va bene qualunque carne basta che sia sottile, puoi usare il petto di pollo e la lonza di maiale ad esempio.
Potrei aggiungere un po' di pomodoro?
Certo la versione rossa è anche molto buona!
Potrei evitare le uova sode? Non piacciono a tutti!
Certo, che sì!
 
                  
                
                              
          
                  