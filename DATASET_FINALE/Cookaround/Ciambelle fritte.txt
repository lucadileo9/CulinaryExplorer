DIFFICOLTÀ
media
Fare le ciambelle fritte è un abitudine che bisogna prendere non solo a Carnevale, ma anche durante le occasioni speciali, fosse anche una festa di compleanno o una merenda tra amici. Un dolce classico che puoi preparare con grande facilità, adattissimo quando c'è da festeggiare qualcosa, l'unico inconveniente è che sono talmente buone che spariranno in un secondo.

                                                                                      
                
                                                                Farina Manitoba
                                                                  o altre farine forti -
                                                                  600
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Burro
                                                                  ammorbidito -
                                                                  150
                  gr
                                                              
              
                                  
                
                                                                Lievito di birra
                                                                                          25
                  gr
                                                              
              
                                  
                
                                                                Acqua tiepida
                                                                                          250
                  ml
                                                              
              
                                  
                
                                                                Scorza di limone
                                                                  1 limone -
                                                                  1
                  
                                                              
              
                                  
                
                                                                Scorza di arancia
                                                                  1 arancia facoltativa -
                                                                  1
                  
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                  
                
                                                                Zucchero semolato
                                                                  per la copertura -
                                                                  
                  q.b.
                                                              
              
                                  
                
                                                                Crema pasticcera
                                                                  per farcire i bomboloni -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziamo a fare le ciambelle fritte, con il nostro passo passo non potrai fallire!

                      
                                          
                      Prima di tutto: sciogli il lievito di birra in una ciotola con poca acqua tiepida. 
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunisci nella ciotola dell'impastatrice la farina, lo zucchero e il burro ammorbidito, aziona l'impastatrice e inizia a lavorare l'impasto alla minima velocità.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo che l'impastatrice sta lavorando, grattugia la scorza di un limone e aggiungila all'impasto, se gradisci puoi aggiungere insieme alla scorza di limone, anche della scorza di arancia grattugiata.

                      
                                          
                      A questo punto versa all'interno dell'impastatrice anche il lievito di birra sciolto nell'acqua.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa dell'acqua tiepida, a filo, all'interno dell'impastatrice, mentre svolgi questa operazione, aumenta sensibilmente la velocità della macchina, lavora l'impasto per circa 10 minuti abbondanti, o fino a quando l'impasto non sarà perfettamente incordato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando l'impasto è pronto, lascialo all'interno della scodella dell'impastatrice, copri la scodella con della pellicola e metti a lievitare l'impasto per un paio di ore, fino a che non avrà raddoppiato il volume.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando l'impasto avrà raddoppiato il suo volume e si sarà ben lievitato, trasferiscilo sul piano di lavoro leggermente infarinato. Usando un mattarello, lavora delicatamente l'impasto e stendilo in una sfoglia non troppo sottile.  
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta che avrai steso l'impasto con un coppa pasta rotondo di circa 8 cm di diametro, ricava dei dischi di pasta, quindi prendi un coppa pasta più piccolo, di circa 2 cm di diametro, posizionalo al centro di ogni disco e taglia ricavando cosi le ciambelle. Continua nella stessa maniera fino al termine dell'impasto.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Appena avrai ricavato tutte le ciambelle coprile con un canovaccio e lasciale nuovamente lievitare in modo tale da farle raddoppiare di volume. Lascia lievitare anche i dischi interni delle ciambelle, saranno degli ottimi bomboloni da farcire.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Quando le ciambelle avranno raddoppiato il loro volume, prendi una padella capiente e riempila di olio per friggere, accendi il fornello e portalo a temperatura, per eseguire al meglio questa operazione ti consiglio vivamente di procurarti un termometro da cucina.

                      
                                          
                      Quando l'olio è pronto prendi due, massimo tre ciambelle alla volta e tuffale nella padella avendo cura di girarle per farle prendere colore e doratura su tutta la loro superficie.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Quando le ciambelle si saranno ben dorate, scolale e appoggiale su carta per fritti e lasciale eliminare l'olio in eccesso. Man mano che le ciambelle saranno pronte passale nello zucchero semolato affinché ne vengano completamente rivestite.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Idea furba! 

                      
                                          
                      Riutilizziamo i "buchi" delle ciambelle per ricavare dei deliziosi "bomboloni" vuoti da farcire con marmellate o creme.

                      
                                          
                      Il procedimento di cottura per i bomboloni è lo stesso delle ciambelle: friggi due o tre pezzi alla volta, scola, metti su carta forno, lascia asciugare l'olio e poi passali nello zucchero semolato.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Riempi i bomboloni con cioccolato, crema o confettura e posizionali in un piatto da portata insieme alle ciambelle fritte, servi quando sono ancora calde o tiepide per non far perdere la fragranza. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso consumarle anche il giorno dopo?
In realtà potresti, ma te lo sconsiglio per una questione di gusto. Come ogni fritto, è molto più buono se consumato appena fatto.
Adoro i dolci fritti ma non posso mangiarli! Cosa potrei fare di simile?
Puoi fare i krapfen al forno, davvero ottimi!
 
                  
                
                              
          
                  