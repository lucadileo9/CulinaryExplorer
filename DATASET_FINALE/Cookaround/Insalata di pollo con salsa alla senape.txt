
L'insalata di pollo con salsa alla senape è perfetta se vi è avanzato del pollo lesso.

                                                                                      
                
                                                                Pollo
                                                                  già lessato -
                                                                  1,2
                  kg
                                                              
              
                                  
                
                                                                Lattuga romana
                                                                                          1
                  
                                                              
              
                                  
                
                                                                Sedano
                                                                                          2
                  coste
                                                              
              
                                  
                
                                                                Peperoni gialli
                                                                                          1
                  
                                                              
              
                                  
                
                                                                Peperoni rossi
                                                                                          1
                  
                                                              
              
                                  
                
                                                                Finocchi
                                                                                          2
                  
                                                              
              
                                  
                
                                                                Lime
                                                                                          1
                  
                                                              
              
                                  
                
                                                                Rucola
                                                                                          1
                  mazzetto
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Melograno
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Senape
                                                                                          2
                  cucchiai da tavola
                                                              
              
                                                                                                Attrezzature
              
                
                                  Ciotola /                                   Insalatiera                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare l'insalata di pollo con salsa alla senape partite ovviamente dal pollo. Lessate il pollo in abbondante acqua salata per almeno 30-40 minuti, quindi disossatelo e ricavatene la sola polpa che tagliarete a pezzettini.

                      
                                          
                      Potete decidere di tagliare la carne di pollo a cubetti o a striscioline o ancora di sfilacciarla con le mani.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulite, a questo punto, la verdura iniziando dai peperoni che andranno lavati, puliti dai semi e dai filamenti bianchi ed affettati a striscioline.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Pulite, ora, il finocchio: tagliatelo a metà, dopo averlo lavato ed affettate anch'esso piuttosto finemente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Passate, quindi, al sedano che andrà affettato finemente dopo averlo bene lavato.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Infine, lavate e riducete l'insalata a striscioline.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Riunite tutte le verdure in una ciotola piuttosto capiente.

                      
                                          
                      Emulsionate l'olio extravergine d'oliva con la senape ed irrorate le verdure con questo composto.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite alle verdure anche il succo di mezzo lime.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Distribuite le verdure condite come descritto su di un vassoio da portata, adagiatevi sopra dei pezzettini di pollo e ricoprite con un po' di rucola fresca; salate adeguatamente.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Come tocco finale distribuite sopra all'insalata di pollo con salsa di senape dei chicchi di melograno per aggiungere dolcezza, croccantezza e colore.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Posso utilizzare del pollo già cotto?
L'insalata di pollo è davvero un piatto di recupero, quale che sia la parte del pollo che vi è avanzata, che sia lesso o arrosto, poco cambia...La regola di base è una: unite al pollo sfilacciato della verdura e una salsa ed avrete un piatto nuovo, forse ancora più buono dell'originale.
Potrei aggiungere anche dei sott'aceti o sott'oli?
Se volete, oltre alle verdure fresche potete aggiungere al pollo anche verdure sott'aceto o sott'olio. 
Cosa mi consigli per le salse?
Anche per le salse dipende da cosa vi piace di più, una vinaigrette come in questo caso, ma anche una maionese, o una salsa rosa, dipende da quanto leggera la volete.
E una variante meno light?
Un'alternativa saporita e poco dietetica? Pollo lesso o arrosto sfilacciato, radicchio tagliato a listarelle sottili, carciofini sott'olio tagliati a fettine e salsa rosa quanto basta e quanto vi aggrada, ottima su crostini di pane o in cestini di pasta brisè per accompagnare un aperitivo.
                  
                
                              
          
                    
            Rivedi la ricetta
            
          
                  