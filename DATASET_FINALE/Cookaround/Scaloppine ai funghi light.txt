DIFFICOLTÀ
molto bassa
Le scaloppine ai funghi light sono una variante gustosa delle tradizionali scaloppine con i funghi, che prevede una cottura più leggera ma altrettanto appetitosa. Con l'arrivo della stagione fredda potrai sfogare la tua voglia di funghi realizzando piatti prelibati come questo secondo di carne, facile ma soprattutto velocissimo e leggero.

                                                                                      
                
                                                                Fettine di vitello
                                                                  sottili -
                                                                  8
                  
                                                              
              
                                  
                
                                                                Funghi champignon
                                                                                          600
                  gr
                                                              
              
                                  
                
                                                                Farina 00
                                                                                          120
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                brodo vegetale
                                                                                          1
                  tazza
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare le scaloppine ai funghi light basteranno pochi e semplici passaggi. Per prima cosa prepara i funghi, elimina la parte terrosa del gambo e pulisci il resto con un panno umido. Affettali ad uno spessore di circa mezzo cm. Mettili in una pirofila insieme a poco olio, uno spicchio d'aglio, il prezzemolo tritato, sale e pepe. Mescola e inforna a 180°C in modalità statica, nel ripiano centrale del forno, per circa 15 minuti. Nel frattempo prepara le scaloppine di vitello.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Per la preparazione delle scaloppine ai funghi light, abbiamo utilizzato delle scaloppine di vitello molto sottili e magre. Se in alcune parti dovessero risultare più spesse, battile tra due fogli di carta forno, con un batticarne. Insaporisci leggermente le scaloppine di vitello con un pizzico di sale, infine ungi di olio entrambi i lati delle fettine. Per usarne poco puoi spennellarle con un pennello da cucina.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passa le scaloppine nella farina facendo attenzione che vengano infarinate in ogni parte. Scalda una padella e passa poco olio strofinando con un tovagliolo di carta. Scotta le fettine di carne da entrambi i lati e mettile da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando i funghi saranno pronti e le fettine scottate, rimetti le scaloppine in padella, versa sopra i funghi una tazza di brodo vegetale. Con un cucchiaio mescola in modo che gli ingredienti risultino ben distribuiti, cuoci fin quando il brodo si asciuga e si forma una deliziosa cremina. Servi le scaloppine ai funghi light ben calde e, se gradisci un sapore più deciso, puoi aggiungere altro prezzemolo tritato finemente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare le scaloppine ai funghi light in frigorifero fino a 3 giorni se ben chiuse in un contenitore ermetico, al bisogno passale al forno per riscaldarle.
                  
                
                              
          
                              Consiglio
                                
                  
                                        Se utilizzi funghi surgelati, lasciali scongelare a temperatura ambiente e prima di utilizzarli, strizzali tra le mani per togliere l'acqua che avranno assorbito.
                  
                
                              
          
                  