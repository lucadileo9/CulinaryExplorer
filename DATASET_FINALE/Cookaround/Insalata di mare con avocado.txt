DIFFICOLTÀ
bassa
L'insalata di mare con avocado è una variante ricca e colorata della tradizionale insalata di mare. Questo tipico antipasto freddo può essere realizzato in qualsiasi periodo dell’anno con numerose varietà di pesce, molluschi e crostacei, scegliendo in base alla stagione. 

                                                                                      
                
                                                                Seppie
                                                                  pulite -
                                                                  500
                  gr
                                                              
              
                                  
                
                                                                Calamari
                                                                  puliti -
                                                                  500
                  gr
                                                              
              
                                  
                
                                                                Calamaretti
                                                                                          500
                  gr
                                                              
              
                                  
                
                                                                Avocado
                                                                                          300
                  gr
                                                              
              
                                  
                
                                                                Surimi di pesce
                                                                                          200
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Succo di limone
                                                                                          ½
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Carote
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare l'insalata di mare con avocado, per prima cosa prepara tutti gli ingredienti. Versa abbondante acqua in una pentola, poi pela la carota, lavala e tagliala a tocchetti. Lava bene anche il sedano e taglialo a pezzetti. Immergi nell’acqua le verdure e porta a bollore.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sciacqua bene le seppie, i calamari e i gamberetti. Appena l’acqua della pentola comincia a bollire immergi le seppie, lasciale cuocere per 10 minuti. Trascorso il tempo indicato aggiungi anche i calamari sempre nella stessa pentola. Dopo 3 minuti i gamberetti già sgusciati, lascia cuocere tutto per altri 5 minuti, poi spegni e scola. Lascia raffreddare completamente. Intanto taglia a pezzetti di circa 2 cm i bastoncini di surimi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lava l’avocado, dividilo a metà per il lungo, togli il nocciolo: infilando la lama di un coltello pratica un colpo deciso in modo che si stacchi con semplicità. Con un cucchiaio grande incidi tutt’intorno e preleva la polpa, che taglierai prima a fettine, poi a dadini più o meno della stessa misura. Sul tagliere riduci a fettine le seppie e dividi a metà i tentacoli. Taglia a rondelle anche i calamari.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una ciotola unisci il succo di mezzo limone spremuto, l’olio e il sale, emulsiona il tutto. Sciacqua il prezzemolo, ricavane le foglioline e tritale finemente con un coltello.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ora che hai tutti gli ingredienti pronti puoi unirli in una capiente ciotola. Infine condisci gli ingredienti con l’emulsione di limone, olio e sale e, per finire, aggiungi il prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Lascia l’insalata di mare in frigorifero fino al momento di servirla in tavola. Si mantiene bene in frigorifero per un giorno chiusa in un contenitore a chiusura ermetica. Si sconsiglia la congelazione.
                  
                
                              
          
                              Consiglio
                                
                  
                                        Il liquido di cottura dei pesci lo puoi filtrare e utilizzare successivamente per la realizzazione di un risotto.
                  
                
                              
          
                  