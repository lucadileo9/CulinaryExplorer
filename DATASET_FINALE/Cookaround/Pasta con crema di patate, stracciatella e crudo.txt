DIFFICOLTÀ
bassa
Ci sono giorni in cui si ha voglia di un piatto sfizioso, ma che non sia troppo impegnativo. Arriva in soccorso la Pasta con crema di patate, stracciatella e crudo, un primo piatto facile e succulento che prevede un condimento a base di ingredienti appetitosi. Cremosa e stuzzicante, questa pasta si presta a molte altre varianti gustose: per esempio potete sostituire il prosciutto crudo croccante con la salsiccia o lo speck, oppure utilizzare degli spaghetti al posto delle mezze penne, per un risultato più avvolgente! Scopri le nostre migliori ricette con le patate.

                                                                                      
                
                                                                Mezze maniche
                                                                                          300
                  gr
                                                              
              
                                  
                
                                                                Patate
                                                                                          350
                  gr
                                                              
              
                                  
                
                                                                Stracciatella
                                                                                          100
                  gr
                                                              
              
                                  
                
                                                                Prosciutto crudo
                                                                                          2
                  fette
                                                              
              
                                  
                
                                                                Pecorino romano
                                                                                          2
                  cucchiai da tavola
                                                              
              
                                  
                
                                                                Provola
                                                                                          100
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la Pasta con crema di patate, stracciatella e crudo per prima cosa sbucciamo le patate, tagliamole a pezzetti e facciamole bollire in acqua salata per 20/30 minuti. Quando le patate saranno pronte inseriamole in un recipiente insieme alla stracciatella.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Uniamo anche il pecorino, il sale, il pepe e frulliamo il tutto fino ad ottenere una crema.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Intanto portiamo al bollore una pentola colma di acqua salata e lessiamo la pasta. Se dovesse servire aggiungiamo anche qualche cucchiaio di acqua di cottura della pasta nel condimento.In una padella rovente aggiungiamo due fette di prosciutto crudo, cuociamole per qualche minuto finché non diventeranno croccanti e teniamole da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versiamo la crema in una padella. Quando la pasta è al dente scoliamola e inseriamola in una padella insieme alla provola tagliata a cubetti, alla crema e a qualche cucchiaio di acqua di cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescoliamo, facciamo sciogliere la provola e aggiungiamo il prosciutto tagliato a pezzettini piccoli. Una spolverata di pepe e serviamo la pasta con crema di patate stracciatella e crudo ben calda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Consigliamo di consumare subito la pasta con patate stracciatella e crudo.
                  
                
                              
          
                  