DIFFICOLTÀ
bassa
La minestra di pesce con broccolo romano è un delizioso primo piatto che si basa su ingredienti semplici e delicati. Il rombo e il broccolo si uniscono e regalano davvero un connubio intenso per quanto la preparazione di questa minestra sia estremamente facile! Se amate le minestre di pesce ecco allora per voi una ricetta gustosissima: questa è con zafferano e arancia!

                                                                                      
                
                                                                Rombo
                                                                  medio-piccolo -
                                                                  1
                  
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Alloro
                                                                                          1
                  foglia
                                                              
              
                                  
                
                                                                Porri
                                                                                          1
                  
                                                              
              
                                  
                
                                                                Broccoli
                                                                  romano -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Colino /                                   Padella /                                   Vaporiera                                
              
                          

                    
                            
          
                            Preparazione
                                
                  
                    1
                                                                
                                          
                      Prendete il rombo, praticate due incisioni sotto la testa con un coltello a lama rigida e un'incisione lungo la colonna vertebrale.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora, con un coltello a lama flessibile posto parallelamente al piano di lavoro, separate il primo filetto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Praticate un'altra incisione in corrispondenza della coda così da liberare il filetto.

                      
                                          
                      Liberate completamente il filetto tagliandolo dal lato delle spine con un coltello a lama rigida; mettete il filetto da parte e ripetete l'operazione con il secondo filetto.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Mettete sul fuoco la parte bassa di una vaporiera colma d'acqua e aggiungetevi i resti del pesce.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Unite anche una carota tagliata in tre, una foglia di alloro, un porro ed un po' di sale per aromatizzare bene il vapore che servirà per cuocere i filetti.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Ricavate le cimette dal broccolo romano, lavatele e mettetele da parte.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Nel frattempo che il brodo sta cuocendo spellate i filetti: appoggiate un filetto con la polpa rivolta verso l'alto.

                      
                                          
                      Incidete la polpa dalla parte della coda e inserite il coltello tra la pelle e la polpa.

                      
                                          
                      Mantenendo il coltello parallelo al piano di lavoro e tenendo ferma un'estremità del filetto, fate correre il coltello lungo tutto il filetto in modo tale che la pelle e la polpa vengano separate.

                      
                                          
                      Procedete allo stesso modo con il secondo filetto.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Prendete i filetti, massaggiateli da entrambi i lati con dell'olio extravergine di oliva, spolverate con del sale e lasciate marinare fino a quando il brodo non si sarà ben insaporito e non si sprigionerà sufficiente vapore.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Trasferite le cimette di broccolo nel cestello della vaporiera e fatele cuocere al vapore per circa 10 minuti o fino a che risulteranno morbide quando inserirete la punta del coltello.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Quando il broccolo è arrivato a cottura, spegnete il fuoco e filtrate il brodo facendolo ricadere in un'altra pentola.

                      
                                          
                      Unite le cime di broccolo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Fate scottare i filetti in padella appena unta d'olio extravergine d'oliva.
                      
                                                              
                                                
													
												
                                              
                                        
                    
                    
                
                                                
                  
                    12
                                                                
                                          
                      Distribuite la minestra con i broccoli nei piatti di servizio ed unite i filetti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  