DIFFICOLTÀ
molto bassa
La frolla sbriciolata è la ricetta base per tutte le torte sbriciolate che amiamo tanto cucinare. Questa pasta frolla si presenta in forma di grosse briciole e si usa per preparare delle crostate sbriciolate facili e veloci .

                                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Buccia di limone grattugiata
                                                                                          1
                  cucchiaio da tavola
                                                              
              
                                                                                                Attrezzature
              
                
                                  Ciotola /                                   Cucchiaio /                                   Grattugia                                
              
                          

                    
                            
          
                            Preparazione
                                
                  
                    1
                                                                
                                          
                      Per ottenere una buona frolla sbriciolata, il burro deve essere freddo di frigo, taglialo a dadini e mettilo in una ciotola, setaccia la farina e mettila nella ciotola insieme al burro.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Con i polpastrelli lavora farina e burro cominciando già a creare delle briciole, quando avrai mescolato grossolanamente burro e farina aggiungi lo zucchero semolato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci un uovo intero e il sale, profuma con la buccia grattugiata di mezzo limone biologico.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lavora ancora il composto con i polpastrelli, abbastanza velocemente per non scaldare troppo il burro: devi ottenere delle briciole di varie dimensioni, a questo punto la frolla sbriciolata è pronta per essere utilizzata al tuo bisogno.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare il frigo la sbriciolata un paio di giorni, in una terrina coperta con pellicola per alimenti o in un contenitore con chiusura ermetica, basterà lavorarla velocemente con i polpastrelli per avere delle belle briciole.
                  
                
                                
                  
                                        Puoi aromatizzare la frolla sbriciolata con dell’estratto di vaniglia da inserire dopo l’aggiunta dell’uovo, in sostituzione della buccia di limone grattugiata. Sostituisci 50 g di farina con lo stesso peso di farina di frutta secca, come nocciole o mandorle, per avere una frolla ancora più golosa!
                  
                
                              
          
                  