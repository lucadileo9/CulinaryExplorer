DIFFICOLTÀ
molto bassa
Le patate farcite pomodoro e mozzarella sono un vero asso nella manica, bastano davvero pochissimi ingredienti e un po' di fantasia per aromatizzarli come più vi piace, l'essenziale sono le patate, la mozzarella e i pomodori e per il resto sta a voi scegliere le erbe aromatiche che più vi piacciono.

                                                                                      
                
                                                                Patate
                                                                                          4
                  
                                                              
              
                                  
                
                                                                Pomodori
                                                                  grandi -
                                                                  2
                  
                                                              
              
                                  
                
                                                                Mozzarella
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Basilico
                                                                                          6
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le patate farcite pomodoro e mozzarella dovrete partire proprio dalle patate. Assicuratevi d'aver ben lavato la buccia così da non avere alcun residuo di terra in superficie, quindi bucherellatele o con uno spiedo o anche con la punta di un coltello e disponetele su di una teglia.

                      
                                          
                      Scaldate il forno a 180°C e fate cuocere le patate per circa un'ora, tempo necessario a renderle morbide e pronte al consumo.
                      
                                                                                
                    
                    
                    
                
                                                
                  
                    2
                                                                
                                          
                      Mentre le patate cuociono dedicatevi agli altri ingredienti: lavate e cubettate i pomodori, scolate le mozzarelle e tagliatele a dadini e lavate le foglie di basilico.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Stendete un foglio di alluminio sufficientemente grande da poter avvolgere una patata sul piano di lavoro. Sfornate le patate e prendetene una che collocherete nel centro del foglio d'alluminio. 

                      
                                          
                      Apritela a metà e distribuite un quarto dei dadini di pomodoro a disposizione, un quarto della mozzarella a disposizione (circa metà mozzarella per ciascuna patata) e irrorate il tutto con dell'ottimo olio extravergine d'oliva.

                      
                                          
                      Salate, pepate ed aggiungete del basilico spezzettato.

                      
                                          
                      Chiudete il cartoccio cercando di ricomporre la patata, ovviamente con il ripieno non riuscirete a chiuderla perfettamente. Procedete allo stesso modo con tutte le patate.
                      
                                                            
                    
                    
                
                                                
                  
                    4
                                                                
                                          
                      Infornate nuovamente sempre a 180°C per una decina di minuti, giusto il tempo necessario a far fondere la mozzarella.

                      
                                          
                      Le patate sono pronte per essere servite in tavola nel loro cartoccio. Ciascun commensale aprirà il proprio pacchetto.
                      
                                                            
                    
                    
                
                                              
          
                  