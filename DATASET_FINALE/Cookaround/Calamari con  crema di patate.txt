DIFFICOLTÀ
bassa
Calamari con crema di patate

                                                                                      
                
                                                                Calamari
                                                                                          450
                  gr
                                                              
              
                                  
                
                                                                Patate
                                                                                          500
                  gr
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Acqua gassata
                                                                                          
                  q.b.
                                                              
              
                                  
                
                                                                Olio di semi
                                                                                          
                  q.b.
                                                              
              
                                  
                
                                                                Semi di sesamo
                                                                  scuri -
                                                                  
                  q.b.
                                                              
              
                                  
                
                                                                Pepe bianco
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Sale rosso
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i calamari con crema di patate, per prima cosa pulite i calamari. Prendete i calamari, eliminate il gladio trasparente interno e la sacca, facendo attenzione a non romperla, quindi spellateli, eliminate il becco e gli occhi e, infine tagliateli ad anelli e metteteli da parte.
                      
                                                                                
                    
                    
                    
                
                                                
                  
                    2
                                                                
                                          
                      Preparate la crema di patate: portate a bollore in una capace pentola dell'acqua. Prendete le patate, pelatele e tagliatele a cubetti. Appena l'acqua bolle, salatela e, metteteci a lessare le patate. Lasciate cuocere per circa 10 minuti o, fino a quando diventeranno morbide. Raggiunto il grado di cottura desiderato, scolate le patate e raccoglietele in un recipiente, aggiungete alle patate, poca acqua di cottura, un pizzico di sale e pepe bianco, quindi con il frullatore ad immersione frullate il tutto, in maniera tale da formare una crema. Infine aggiungete alla crema, il burro, mescolate bene con un cucchiao di legno, e fate amalgamare bene il burro alla crema di patate.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Preparate a questo punto la pastella che servirà per friggere i calamari. Mettete in una ciotola abbastanza grande dei cubetti di ghiaccio. Posizionate all'interno della ciotola sopra i cubetti di ghiaccio, un'altra ciotola più piccola e, versate al suo interno la farina. Aggiungete alla farina, poca per volta, l'acqua gassata fredda, mescolate con una frusta, in maniera tale da ottenere la pastella. 
                      
                                                            
                    
                    
                
                                                
                  
                    4
                                                                
                                          
                      Versate all'interno di una padella l'olio di semi e portatelo alla temperatura di circa 170-180°C.
                      
                                                            
                    
                    
                
                                                
                  
                    5
                                                                
                                          
                      Prendete i calamari e, un pò per volta immergeteli completamente nella pastella, quindi tuffateli nell'olio bollente e lasciateli friggere per pochi istanti. Scolateli e lasciate eliminare l'olio in eccesso.
                      
                                                            
                    
                    
                
                                                
                  
                    6
                                                                
                                          
                      Servite i calamari fritti con la crema di patate preparata in precedenza, una leggera spolverata di semi di sesamo scuri e, con qualche granello di sale rosso.
                      
                                                            
                    
                    
                
                                              
          
                  