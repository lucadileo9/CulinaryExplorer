DIFFICOLTÀ
bassa
Il salmone con pesto è un secondo piatto leggero e fresco.La grassezza delle carni di questo pesce, ben si bilancia con la freschezza del pesto, anche dal punto di vista nutrizionale il salmone con il pesto è davvero un concentrato di salute!Gli omega3 presenti in abbondanza nella carne di questo pesce ci aiutano a tenere a bada il colesterolo mentre il basilico ha diverse proprietà terapeutiche: è antinfiammatorio, è diuretico, è ricco di ferro e di potassio.Che dire? Cosa c'è di meglio di mangiare un piatto prelibato sapendo che fa bene anche alla salute? Scoprite tutti i segreti della cottura del salmone in questa videoricetta!

                                                                                      
                
                                                                Salmone
                                                                                          800
                  gr
                                                              
              
                                  
                
                                                                Basilico
                                                                                          1
                  mazzo
                                                              
              
                                  
                
                                                                Pinoli
                                                                                          50
                  gr
                                                              
              
                                  
                
                                                                Spicchio di aglio
                                                                                          ½
                  
                                                              
              
                                  
                
                                                                Parmigiano Reggiano
                                                                  grattugiato -
                                                                  50
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Frullatore ad immersione /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Preparate il filetto di limone e controllate che non vi siano lische, altrimenti rimuovetele con una pinzetta.

                      
                                          
                      Fate tostare in una padellino senza alcun tipo di condimento i pinoli.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riunite nel boccale di un frullatore ad immersione il basilico, un paio di scaglie di parmigiano, un giro d'olio, un pizzico di sale ed un pezzetto d'aglio; date una prima frullata.

                      
                                          
                      Unite al pesto i pinoli, lasciandone qualcuno per la decorazione finale e altro olio e frullate il tutto fino a raggiungere la densità desiderata regolandovi con l'olio extravergine d'oliva; regolate di sale.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Fate scaldare abbondante olio in una padella, meglio se di ferro; tagliate il filetto in più tranci ed adagiateli nella padella con l'olio caldo con la pelle rivolta verso il basso.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Inclinate leggermente la padella, raccogliete con un cucchiaio l'olio dalla padella e riversatelo sopra la polpa del pesce.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      La polpa del pesce si cuocerà con il calore dell'olio che verserete, quindi cambierà colore diventando d'un rosa opaco.

                      
                                          
                      Lasciate la padella sul fuoco e raccogliete il pesto in una salsiera.

                      
                                          
                      Quando il salmone risulterà cotto, avrà cioè cambiato colore in maniera uniforme, disponetelo nei piatti da portata, salatelo leggermente ed ultimate il piatto con un cucchiaio di pesto.

                      
                                          
                      Portate in tavola il salmone ricordandovi di mettere in tavola il pesto che avete preparato in una salsiera cosicché i commensali possano prenderne dell'altro.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Il salmone viene anche affumicato con legni aromatici (ginepro, rosmarino, lauro), il salmone affumicato, tagliato a fette sottili, diventa un perfetto e pregiato antipasto. Nei supermercati si trovano soprattutto salmoni affumicati provenienti dalla Norvegia e dalla Scozia.Esistono due principali tecniche di affumicatura: quella orizzontale e quella verticale che produce una carne migliore e più soda. Quando sulla confezione compare la dicitura FUMO non bisogna lasciarsi trarre in inganno: il salmone in essa contenuto è stato infatti trattato chimicamente in modo da conferirgli il caratteristico sapore affumicato senza sottoporlo ai più lunghi e costosi metodi di affumicatura tradizionali.Quando si acquista una confezione di salmone bisogna anche fare attenzione che i bordi delle carni non siano essiccati; una superficie troppo brillante e untuosa è invece indice di una non perfetta affumicatura. Una volta aperta la busta il salmone in essa contenuto andrebbe consumato entro tre giorni.
                  
                
                              
          
                  