DIFFICOLTÀ
bassa
La ricetta che andiamo a proporvi qui è davvero semplice ma di classe, perfetta per un pranzo a base di pesce, in cui si vuol fare un'ottima figura con gli ospiti. Millefoglie di pesce bandiera e verdure: pesce e verdure è di sicuro un abbinamento classico... Ma questo piatto è particolare perchè il pesce è il pesce bandiera, delicato e morbidissimo, e la struttura a millefoglie, è molto accattivante. Se amate questo genere di piatti ve ne proponiamo anche un altro molto gustoso: pesce spada alla pizzaiola!

                                                                                      
                
                                                                Pesce spatola
                                                                  4 filetti -
                                                                  800
                  gr
                                                              
              
                                  
                
                                                                Cipolle
                                                                                          ½
                  
                                                              
              
                                  
                
                                                                Peperoni gialli
                                                                                          1
                  
                                                              
              
                                  
                
                                                                Melanzana striata
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          8
                  cucchiai da tavola
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Coppapasta /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Fate scaldare in una padella 4 cucchiai d'olio extravergine d'oliva con due spicchi d'aglio in camicia.

                      
                                          
                      Quando l'aglio inizierà a sfrigolare, unite i filetti di pesce bandiera in modo tale che la pelle sia a diretto contatto con il fondo della padella.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aiutandovi con un cucchiaio ed inclinando la padella, raccogliete l'olio di cottura e distribuitelo sul lato superiore del pesce; continuate con questa operazione fino a che i filetti non saranno completamente cotti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prelevate i filetti dalla padella e conservateli al caldo.

                      
                                          
                      A questo punto scaldate altri 4 cucchiai d'olio extravergine d'oliva e fatevi soffriggere la cipolla affettata finemente.

                      
                                          
                      Unite alla padella anche le melanzane ed i peperoni preventivamente lavati e tagliati a cubetti non troppo grossi.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate cuocere le verdure per circa 30 minuti o fino a quando risulteranno ben appassite e morbide.

                      
                                          
                      Prendete quattro coppapasta tondi (o quadrati per avere meno scarto possibile di pesce) e stratificate il pesce e le verdure realizzando almeno quattro strati in tutto.

                      
                                          
                      Appena prima di servire, togliete i coppapasta e servite immediatamente sia caldo che tiepido.
                      
                                                            
                    
                    
                
                                              
          
                  