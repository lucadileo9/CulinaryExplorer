DIFFICOLTÀ
bassa
Le madeleines sono un tipico dolce della pasticceria francese, a base di burro, uova, farina e zucchero, profumati alla vaniglia.Perfette con un caffè, con un liquore o un vino dolce, buone per grandi e per piccini, le madeleines sono davvero favolose, che aspettate a provarle? Cercate altre idee per la merenda? Provate anche i classici frollini al burro, perfetti per il té! 

                                                                                      
                
                                                                Burro
                                                                                          110
                  gr
                                                              
              
                                  
                
                                                                Farina 00
                                                                                          130
                  gr
                                                              
              
                                  
                
                                                                Lievito per dolci
                                                                                          ½
                  cucchiai da tè
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Zucchero
                                                                                          130
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                                                                                Attrezzature
              
                
                                  Ciotola /                                   Forno /                                   Frusta elettrica /                                   Leccapentole /                                   Microonde /                                   Stampo per madeleines                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete fare le madeleines, fate fondere il burro al microonde, o se preferite in un pentolino e mettetelo da parte a freddare.

                      
                                          
                      Montate lo zucchero con le uova aiutandovi con delle fruste elettriche fino ad ottenere un composto chiaro e spumoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite alla montata di uova e zucchero la bustina di vanillina, o ancor meglio della vaniglia naturale mescolando dal basso verso l'alto.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto incorporate la farina setacciandone poca per volta ed incorporandola mescolando dal basso verso l'alto.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite un paio di cucchiai di pastella al burro fuso cosicché sia più facile successivamente incorporarlo al resto della pastella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta mescolati bene tutti gli ingredienti, coprite la ciotola con della pellicola trasparente e lasciatela da parte a riposare per circa mezz'ora in frigorifero.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Al termine della mezz'ora di riposo, riprendete la pastella dal frigorifero e mescolatela velocemente.

                      
                                          
                      Imburrate ed infarinate lo stampino da madeleines e distribuite un cucchiaio di impasto in ciascuna formina senza riempirle eccessivamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Infornate lo stampo a 190°C per circa 11-13 minuti o fino a che i bordi delle madeleines non risultino ben dorati.

                      
                                          
                      Una volta cotte, smodellate le madeleines dallo stampo, fatele freddare leggermente e spolveratele con dello zucchero a velo appena prima di servirle.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Note
                                
                  
                                        Come sono diventati famosi questi pasticcini?
Spesso un sapore o un odore rievocano in noi ricordi vivi più di quanto non riesca a fare un racconto o una fotografia, sono ricordi legati alle sensazioni, sono profondi e radicati. A questo proposito lo sapevate che le madeleines sono il centro di uno dei più famosi romanzi di Proust? In "Alla ricerca del tempo perduto"  il sapore della madelein, riassaporato dopo tanti anni, ricorda al protagonista le giornate d'infanzia trascorse a casa della zia. E proprio da qui  si snocciola il romanzo e di seguito la teoria di Proust sul passato che non può essere sempre recuperato, e spiega quali sono secondo lui i due metodi per recuperare appunto il tempo perduto. Quanto potere per un morbido pasticcino.
Quanto tempo posso coservarle?
In una scatola di latta puoi conservarle per una settimana circa.
                  
                
                              
          
                  