DIFFICOLTÀ
media
Il panettone gastronomico è una variante salata del classico panettone dolce. Il panettone gastronomico è un rustico lievitato, tagliato e farcito con ingredienti salati, spesso servito come antipasto. Le farciture possono variare e includere ingredienti come formaggi, salumi, verdure e frutti di mare. Come per il panettone dolce, anche il panettone gastronomico si può cucinare in casa, con un po' di pazienza il risultato sarà più che soddisfacente.

                                                                                      
                
                                                                Farina Manitoba
                                                                                          500
                  gr
                                                              
              
                                  
                
                                                                Latte
                                                                                          260
                  gr
                                                              
              
                                  
                
                                                                Tuorli
                                                                                          3
                  
                                                              
              
                                  
                
                                                                Burro
                                                                                          75
                  gr
                                                              
              
                                  
                
                                                                Miele
                                                                                          25
                  gr
                                                              
              
                                  
                
                                                                Sale fino
                                                                                          7
                  gr
                                                              
              
                                  
                
                                                                Lievito di birra
                                                                                          2
                  gr
                                                              
              
                                                                                                Attrezzature
              
                
                                  Stampo per panettone da 1 kg                                
              
                          

                    
                            
          
                            Preparazione
                                
                  
                    1
                                                                
                                          
                      Vediamo come cucinare un panettone gastronomico come quello che potresti comprare in panetteria. Versa la farina in un'impastatrice o planetaria, se non ne hai una puoi procedere alla vecchia maniera, utilizzando una semplice ciotola e impastando a mano.

                      
                                          
                      Aggiungi il lievito direttamente sulla farina, poi aggiungi il latte freddo, a filo, man mano che verrà assorbito dall'impasto.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Una volta che il latte sarà tutto assorbito, aggiungi i tuorli uno alla volta, mettendo il successivo quando il precedente sarà stato assorbito dall'impasto. Infine aggiungi il sale. Continua a lavorare il composto fino ad ottenere un impasto consistente e ben incordato, poi aggiungi il burro freddo a pezzetti, sempre uno alla volta. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l'impasto è pronto, ribaltalo sul piano da lavoro, fai qualche piega veloce, copri con una ciotola a campana e fallo riposare per 30 minuti circa.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Dopo mezz'ora riprendi l'impasto, fai ancora qualche piega come prima, poi pirla l'impasto con due mani, facendolo roteare per sigillarlo bene sul fondo. Dopo aver pirlato l'impasto, avrai ottenuto una pallina, sistemala nello stampo da panettone. Copri il panettone con pellicola trasparente, tienilo dentro al forno chiuso in modo che stia lontano da eventuali spifferi o correnti d'aria e fai lievitare per circa 7-8 ore circa, a temperatura ambiente.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando il tuo impasto sarà ormai lievitato, metti lo stampo in forno preriscaldato ventilato a 180°C per circa 35 minuti, se dovesse colorarsi molto in superficie prima dei 30-35 minuti, porta il forno a 170°C e se, necessario, copri la superficie con carta argentata.

                      
                                          
                      Sforna il tuo panettone e lascialo raffreddare per almeno un paio d'ore, meglio ancora se per una notte. Quando il panettone sarà ben freddo, taglialo in 10 dischi con un coltello lungo e seghettato, una volta pronto, potrai farcirlo a tuo piacimento.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  