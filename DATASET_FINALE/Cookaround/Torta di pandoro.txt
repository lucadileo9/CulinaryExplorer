DIFFICOLTÀ
bassa
La torta di pandoro con crema di mascarpone è una bellissima ricetta che ti permetterà di trasformare il solito pandoro in qualcosa di strepitosamente bello!

                                                                                      
                
                                                                Pandoro
                                                                  meno della metà -
                                                                  
                  
                                                              
              
                                  
                
                                                                Mascarpone
                                                                                          500
                  gr
                                                              
              
                                  
                
                                                                Panna fresca liquida
                                                                                          250
                  ml
                                                              
              
                                  
                
                                                                Zucchero a velo
                                                                                          125
                  gr
                                                              
              
                                  
                
                                                                Marsala
                                                                  + 30 g per bagnare la base del pandoro -
                                                                  80
                  gr
                                                              
              
                                  
                
                                                                Lamponi
                                                                                          125
                  gr
                                                              
              
                                  
                
                                                                Foglie di menta
                                                                  per la decorazione -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      In una ciotola capiente versa il mascarpone, quindi unisci il marsala e mescola con una spatola fino al completo assorbimento. Ora aggiungi lo zucchero a velo setacciato, e amalgama tutto con una spatola.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un’altra ciotola dai bordi alti versa la panna fresca liquida appena tirata fuori dal frigorifero, e montala a neve con le fruste elettriche fino a renderla ben soda. 

                      
                                          
                      Unisci la panna alla crema di mascarpone mescolando tutto delicatamente dal basso verso l’alto, così da non farla smontare.

                      
                                          
                      Riponi in frigorifero mentre termini la preparazione della ricetta. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Taglia la base del pandoro a un po’ meno della metà, quindi adagiala sopra un piatto da portata grande e inizia a scavare la mollica estraendola con un cucchiaio, svuotando completamente il pandoro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ora riprendi la crema dal frigorifero e trasferiscila all’interno di un sac à poche con la bocchetta a stella, e inizia a farcire grossolanamente il pandoro. 

                      
                                          
                      Quando arrivi a 2-3 cm dal bordo, completa con uno strato di mollica di pandoro (una parte di quella che avevi tolto).

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Bagna leggermente la superficie con il marsala, utilizzando un pennello da cucina.

                      
                                          
                      Termina la torta di pandoro realizzando tanti ciuffi con la restante crema, e decora con i lamponi e le foglioline di menta. 

                      
                                          
                      Riponi in frigorifero fino al momento di servire.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la torta di pandoro in frigorifero per massimo 2 giorni, coperta con pellicola alimentare trasparente.
                  
                
                              
          
                              Consiglio
                                
                  
                                        Al posto del marsala puoi utilizzare anche il rum oppure il maraschino.
Se non gradisci la nota alcolica, puoi impreziosire la crema con l’estratto di vaniglia, oppure caffè o cacao amaro in polvere.
Per la decorazione scegli la frutta che preferisci tra lamponi, mirtilli, more, kiwi e clementine, e per un tocco ancor più goloso, aggiungi gocce di cioccolato o frutta secca.
                  
                
                              
          
                  