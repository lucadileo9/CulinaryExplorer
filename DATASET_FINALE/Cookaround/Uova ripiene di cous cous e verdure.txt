DIFFICOLTÀ
molto bassa
Il cous cous è il piatto ideale per chi ha poco tempo a disposizione per cucinare: basta versarlo in una ciotola, aggiungere l’acqua salata e aspettare il tempo che il cous cous assorba il liquido. Questo alimento tipico del Maghreb è molto conosciuto anche in Italia, è costituito da granelli di semola di frumento cotti a vapore ed è sicuramente un ottimo sostituto del classico piatto di pasta.

                                                                                      
                
                                                                Cous cous
                                                                                          30
                  gr
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Peperone rosso
                                                                                          1
                  
                                                              
              
                                  
                
                                                                Peperone verde
                                                                                          1
                  
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Acqua tiepida
                                                                                          60
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa devi lessare le uova: dopo averle lavate sotto l’acqua corrente mettili in un pentolino pieno di acqua fredda. Posiziona il pentolino sul fuoco e aspetta che l’acqua raggiunga il bollore. Da quando inizia a bollire conta 8 minuti dopodichè togli dal fuoco, fai raffreddare le uova sode sotto l’acqua corrente fredda. L’utilizzo dell’acqua fredda è molto importante: evita al tuorlo di diventare verde fermando completamente la cottura. Quando saranno fredde rimuovi il guscio, tagliale a metà per il senso della lunghezza e togli i tuorli. Mettili in una ciotola e, con l’aiuto di una forchetta, sbriciolali.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adesso passa alla preparazione del cous cous e del sugo di verdure: in una ciotola metti il cous cous, versa l’acqua tiepida e insaporisci con un pizzico di sale. Lascia da parte, il cous cous assorbirà l’acqua e aumenterà leggermente di volume.

                      
                                          
                      Lava le verdure: togli il gambo ai peperoni, tagliali a metà e togli i semi all’interno. Spunta le due estremità della carota e pelala. Taglia tutto a pezzetti, mettili in un frullatore e trita finemente.

                      
                                          
                      Versa un filo d'oio in una padella, aggiungi le verdure e fai insaporire con un pizzico di sale. Fai cuocere molto bene, mescolando di tanto in tanto, fino ad asciugare completamente le verdure dalla propria acqua.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi i tuorli sbriciolati e il cous cous ormai idratato. Continua la cottura per qualche minuto, sempre mescolando, fino a quando non si sarà ben amalgamato il tutto. Prendi le uova private del tuorlo e metti un po’ di cous cous con le verdure nell’incavo lasciato dal tuorlo rimosso. Posiziona su un piatto di portata e servi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le uova ripiene di cous cous sono ottime se consumate subito, ma possono essere conservate anche per un giorno in frigorifero purché siano in un contenitore chiuso ermeticamente.
                  
                
                              
          
                  