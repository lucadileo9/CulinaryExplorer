
La Val d’Aosta è una regione tanto piccola quanto ricca di piatti appetitosi, soprattutto a base di formaggio… basti pensare alla famosa fonduta, alla zuppa o alle costolette! Il pollo alla valdostana è una di queste specialità: fettine di carne arricchite con prosciutto cotto, formaggio e salvia. Un secondo piatto adatto a grandi e bambini perché il petto di pollo rimane tenero, succoso e saporito! Facile e veloce da cuocere in padella, il pollo alla valdostana è ideale anche per una cena dell’ultimo minuto o come ricetta svuotafrigo. Se siete a corto di idee provatelo subito e vedrete che diventerà un cavallo di battaglia della vostra famiglia!

                                                                                      
                
                                                                Petto di pollo a fette
                                                                                          400
                  gr
                                                              
              
                                  
                
                                                                Prosciutto cotto
                                                                                          4
                  fette
                                                              
              
                                  
                
                                                                Fontal
                                                                                          4
                  fette
                                                              
              
                                  
                
                                                                Salvia
                                                                                          4
                  foglie
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare il pollo alla valdostana per prima cosa infarinate il petto di pollo da entrambi i lati.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate un giro d’olio abbondante in una padella e adagiate le fette di carne.

                      
                                          
                      Fatele rosolare da entrambi i lati, poi salate e pepate.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dopo qualche minuto aggiungete su ciascuna una fetta di prosciutto cotto, una fetta di formaggio e una foglia di salvia.

                      
                                          
                      Coprite con un coperchio e terminate la cottura.

                      
                                          
                      Completate con una macinata di pepe e servite il pollo alla valdostana ben caldo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  