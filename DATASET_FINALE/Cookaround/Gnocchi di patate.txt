DIFFICOLTÀ
media
Gli gnocchi di patate fatti in casa sono una prelibata ricetta italiana che riunisce tradizione, gusto e amore per la cucina, infatti, prepararli richiede pazienza e dedizione, ma il risultato finale è un primo piatto che sazia non solo lo stomaco ma anche il cuore. 

                                                                                      
                
                                                                Patate
                                                                                          1
                  kg
                                                              
              
                                  
                
                                                                Farina
                                                                                          300
                  gr
                                                              
              
                                  
                
                                                                Uova
                                                                                          1
                  
                                                              
              
                                                                                                Attrezzature
              
                
                                  Rigagnocchi /                                   Schiacciapatate /                                   Spianatoia                                
              
                          

                    
                            
          
                            Preparazione
                                
                  
                    1
                                                                
                                          
                      Per fare gli gnocchi di patate, comincia lessando le patate con tutta la buccia in abbondante acqua bollente.

                      
                                          
                      Quando saranno cotte, sbucciale e passale allo schiacciapatate facendole ricadere su di una spianatoia di legno.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Con un tarocco allarga le patate e lasciale raffreddare cinque minuti.

                      
                                          
                      Aggiungi la farina e forma una fontana e un uovo, quindi inizia a impastare. Amalgama quel tanto che basta per unire gli ingredienti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Con l’aiuto di un tarocco raccogli l’impasto attaccato alla spianatoia e sposta l’impasto da un lato.

                      
                                          
                      Spargi un pò di farina di semola e preleva una piccola porzione di impasto.

                      
                                          
                      Stendendolo con le mani, ricava un salamotto di 2 cm di spessore. Taglialo a metà, e allinea i due filoncini, spolverizza con la semola e, sempre con il tarocco, ricava degli gnocchi da 3 cm di larghezza.

                      
                                          
                      Gli gnocchi potrebbero essere anche già pronti così, se hai fretta è la soluzione migliore, oppure puoi rigarli.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Un metodo per rigare gli gnocchi è quello di premerli contro uno rigagnocchi. Spolvera con un pò di semola e fai rotolare gli gnocchi sopra al rigagnocchi premendo delicatamente. Oppure puoi usare semplicemente una forchetta usandone i rebbi esattamente come fossero le scanalature di  un rigagnocchi.

                      
                                          
                      Per quanto riguarda la cottura, acqua salata e bollente. Cuoci pochi gnocchi alla volta, agita leggermente l’acqua senza schiacciarli e 40 secondi dopo che sono venuti a galla puoi scolarli.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Non ti resta che scegliere il condimento che più ti piace per gustare questi facilissimi gnocchi di patate.
                      
                                                              
                                                
													
												
                                              
                                        
                    
                    
                
                                              
          
                              Note sulla patata
                                
                  
                                        Le varietà di patate sono tantissime, così come i metodi per prepararle. Oggi le patate vengono divise in base all'uso di destinazione, alle caratteristiche, al ciclo di produzione. Le macro-varietà con cui ci troviamo più spesso a collaborare in cucina, sono le patate dalla buccia gialla, che comprendono molte qualità diverse ma che hanno un uso comune. Sono adatte alla lessatura, quindi ai nostri gnocchi, in padella, al forno e arrosto. Le patate con la buccia rossa sono perfette per le fritture, perchè la pasta è più compatta e soda e impedisce all'olio di essere assorbito completamente. Il modo migliore di conservare le patate è quello di metterle in un posto buio ma aerato e la saggezza popolare consiglia di metterci insieme una mela, che impedirebbe alle patate di germogliare. 
                  
                
                              
          
                              Uovo negli gnocchi: sì o no? 
                                
                  
                                        La scelta di utilizzare o meno l'uovo nell'impasto degli gnocchi di patate dipende principalmente dal risultato finale che si desidera ottenere. Ecco una breve spiegazione delle due varianti:
Gnocchi di patate con uovo:
L'inclusione di un uovo nell'impasto conferisce maggiore coesione e leggerezza agli gnocchi. L'uovo agisce come legante, contribuendo a mantenere la consistenza degli gnocchi e a evitare che si disfino durante la cottura. Gli gnocchi con l'uovo tendono ad essere più soffici e delicati.
Gnocchi di patate senza uovo:
La versione senza uovo è spesso considerata più tradizionale e semplice. Gli gnocchi preparati solo con patate e farina possono avere una consistenza leggermente più rustica e compatta. Sono ideali per coloro che preferiscono una consistenza più densa e un sapore di patate più pronunciato.
                  
                
                              
          
              				
					Domande e risposte
						
							
                
                    
                    
                
              
						
					
					
  					  						
  							I miei gnocchi sono diventati duri dopo la cottura, cosa ho sbagliato? 
  							Hai sicuramente lavorato troppo l'impasto, devi impastare solo il minimo indispensabile a far si che gli ingredienti siano legati tra loro.
  						
  					  						
  							Dopo la cottura gli gnocchi si sono sfaldati, perché?
  							Gli gnocchi vanno scolati non appena vengono a galla, non aspettare che siano tutti affiorati ma tirali via con una schiumarola man mano che affiorano
  						
  					  						
  							Posso congelare gli gnocchi cotti?
  							Gli gnocchi cotti non si possono congelare, ma puoi congelare quelli crudi. Stendili su un vassoio e congelali così, quando saranno duri puoi riunirli in un sacchetto di plastica per alimenti in modo da recuperare spazio in frigo. 
  						
  										
				
              
          
                  