DIFFICOLTÀ
molto bassa
Il mondo dei cocktail è ricco di bevande golose, profumate e invitanti, ma poche sono così iconiche e amate come la Margarita. Questo mix di tequila, Cointreau, succo di lime spremuto al momento, servito con ghiaccio e decorato con un bordo di sale, è diventato un simbolo dell'estate mondana, molto gettonato nei bar e nelle feste di tutto il mondo. 

                                                                                      
                
                                                                Tequila
                                                                                          35
                  ml
                                                              
              
                                  
                
                                                                Cointreau
                                                                                          20
                  ml
                                                              
              
                                  
                
                                                                Succo di lime
                                                                                          15
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Lime
                                                                                          1
                  fetta
                                                              
              
                                  
                
                                                                Ghiaccio
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Metti nella coppa cocktail il ghiaccio e tieni da parte, in questo modo manterrai il bicchiere freddo fino al momento del servizio. Spremi lime fino ad ottenere 15 ml di succo fresco. Se non ti piace avere la polpa nel cocktail puoi filtrare il succo con un colino a maglie strette.

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti il ghiaccio nello shaker, versa la tequila.

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quindi aggiungi il Cointreau, e il succo fresco di lime.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Shakera per 15-20 secondi, elimina il ghiaccio e l’eventuale acqua dalla coppa cocktail, passa una fetta di lime sul bordo del bicchiere.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Fai aderire il sale sul bordo per formare l’iconica crosta di sale. Filtra il Margarita, utilizzando uno strainer, direttamente nella coppa cocktail.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Varianti e personalizzazioni
                                
                  
                                        La bellezza del Margarita è che può essere adattato ai gusti personali. Oltre alla versione classica, ci sono molte varianti popolari del cocktail, alcune aggiungono frutta fresca come fragole, mango o ananas per una nota fruttata, altre sostituiscono il succo di lime con agrumi come il pompelmo o il limone per un sapore più intenso, alcune varianti addirittura utilizzano altre basi alcoliche al posto della tequila, come il mezcal o il rum.
                  
                
                              
          
                  