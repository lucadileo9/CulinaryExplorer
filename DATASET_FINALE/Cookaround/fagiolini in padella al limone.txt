DIFFICOLTÀ
bassa
Oggi ti proponiamo una ricetta davvero facile: i fagiolini in padella al limone, un contorno semplice, sano e gustoso, ottimo sia tiepido che a temperatura ambiente. 

                                                                                      
                
                                                                Fagiolini
                                                                  freschi -
                                                                  500
                  gr
                                                              
              
                                  
                
                                                                Burro
                                                                                          50
                  gr
                                                              
              
                                  
                
                                                                Mandorle pelate
                                                                                          30
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                                Attrezzature
              
                
                                  Colino /                                   Coltello /                                   Cucchiaio di legno /                                   Padella /                                   Pentola /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione dei fagiolini in padella al limone e mandorle, scegli dei fagiolini piccoli e teneri, non devono presentare né segni, né grinze in superficie. Toccandoli devono risultare turgidi e si devono spezzare se piegati. Questi trucchetti ti aiuteranno a capire se i fagiolini sono freschi. 

                      
                                          
                      Elimina l’estremità che era attaccata alla pianta, il picciolo, che è legnoso e non commestibile. 

                      
                                          
                      Se i fagiolini sono piccoli e teneri potrai invece tenere l’altra estremità che si presenta con un piccolo filetto, se comunque non lo gradisci al palato, puoi eliminarlo.

                      
                                          
                      Fai bollire abbondante acqua salata con poco sale. Aggiungi i fagiolini, fai cuocere per circa 10 minuti, il tempo di renderli morbidi. Allo stesso tempo, devono restare ancora un po’ croccanti.

                      
                                          
                      Scola e metti da parte.

                      
                                          
                      Trita grossolanamente le mandorle. Basterà metterle in un sacchetto per alimenti adatto per surgelare e batterle con un mattarello. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella fai sciogliere il burro, aggiungi le mandorle e lascia scottare per qualche minuto, mescolando continuamente,  fino a quando non saranno leggermente dorate e tostate. 

                      
                                          
                      A fuoco spento, aggiungi il succo di un limone, una spolverata di pepe e un pizzico di sale.

                      
                                          
                      Unisci i fagiolini e mescola. Assaggia i fagiolini e, se necessario, aggiusta di sale.

                      
                                          
                      Servi i vostri fagiolini in padella con limone e mandorle a temperatura ambiente o appena tiepidi. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Conservazione
                                
                  
                                        Puoi conservare in frigorifero i fagiolini in padella al limone, in un contenitore ben chiuso, fino a 3 giorni. 
                  
                
                              
          
                              Consiglio
                                
                  
                                        Puoi rendere questo contorno un piatto unico aggiungendo una proteina animale tipo del tonno o dei filetti di pollo. In questo caso basterà aggiungere il pollo insieme alle mandorle per saltarlo in padella qualche minuto.  
Oppure puoi aggiungere delle proteine vegetali ad esempio dei ceci, per un piatto vegetariano e gustoso.
                  
                
                              
          
                  