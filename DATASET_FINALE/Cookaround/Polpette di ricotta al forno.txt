DIFFICOLTÀ
bassa
Le polpette di ricotta al forno sono delle deliziose polpette morbide da gustare come antipasto, una variante leggera e gustosa delle polpette di ricotta fritte. Con il loro gusto delicato e il cuore morbido, si prestano perfettamente ad essere un'alternativa alle classiche polpette di carne. Per realizzarle si parte da un impasto a base di ricotta al posto della carne macinata, a cui si aggiungono pangrattato, pecorino, parmigiano e uovo. Si preparano velocemente e la realizzazione è davvero semplice. Le polpette di ricotta al forno saranno un successo sulla vostra tavola di tutti i giorni!

                                                                                      
                
                                                                Ricotta vaccina
                                                                                          400
                  gr
                                                              
              
                                  
                
                                                                Parmigiano Reggiano
                                                                                          50
                  gr
                                                              
              
                                  
                
                                                                Pecorino
                                                                                          30
                  gr
                                                              
              
                                  
                
                                                                Pangrattato
                                                                                          40
                  gr
                                                              
              
                                  
                
                                                                Uovo
                                                                  medio -
                                                                  1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Pangrattato
                                                                  per la panatura -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le polpette di ricotta al forno, versate la ricotta scolata in una ciotola e unite l'uovo, i formaggi grattugiati, il pangrattato, 1 cucchiaio di prezzemolo tritato e un pizzico di sale. Non ne serve molto, dato che i formaggi sono già saporiti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Amalgamate il tutto mescolando con un cucchiaio. Quando avrete ottenuto un composto omogeneo, trasferite la scodella in frigorifero e lasciate rassodare l'impasto per 20 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trascorso il tempo, riprendete il composto e prelevate una cucchiaiata per volta e modellatela con i palmi delle mani per formare una pallina di circa 30 grammi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Schiacciatela leggermente e passatela nel pangrattato su entrambi i lati.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Man mano che le formate, adagiate le polpettine di ricotta su una teglia foderata con carta da forno e irrorate con un filo di olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete in forno statico preriscaldato a 180° per 30 minuti, girandole a metà cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta cotte e dorate, servite subito le vostre polpette di ricotta al forno.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di consumare le polpette di ricotta al forno appena fatte. In alternativa si possono conservare in frigorifero per un giorno, in un contenitore ermetico. Potete anche congelarle da crude e poi cuocerle in forno direttamente da congelate, allungando il tempo di cottura.
                  
                
                              
          
                              Consiglio
                                
                  
                                        Se non amate il sapore forte del pecorino, potete utilizzare soltanto del Parmigiano: ve ne serviranno 80 grammi totali. Potete aromatizzare le polpette di ricotta al forno anche con delle foglioline di menta o di basilico, al posto del prezzemolo, oppure utilizzare delle spezie come curry, paprika o curcuma.
                  
                
                              
          
                  