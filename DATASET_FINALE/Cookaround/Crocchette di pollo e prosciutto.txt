DIFFICOLTÀ
media
Delle crocchette di pollo e prosciutto dorate, croccanti fuori e morbide dentro...una vera delizia per il palato!

                                                                                      
                
                                                                Besciamella
                                                                                          250
                  gr
                                                              
              
                                  
                
                                                                Petto di pollo
                                                                                          150
                  gr
                                                              
              
                                  
                
                                                                Prosciutto cotto
                                                                                          30
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Uova
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare delle crocchette di pollo e prosciutto da urlo, dovrete partire con la preparazione della besciamella.

                      
                                          
                      La besciamella si prepara con pari quantità di farina e burro, per esempio 50 g di farina e 50 g di burro in mezzo litro di latte, ovviamente se ne volete di più dovrete duplicare o triplicare queste dosi.

                      
                                          
                      Procedete come sempre per la sua preparazione ovvero fondendo il burro, aggiungendo la farina e facendo cuocere il composto chiamato roux.

                      
                                          
                      Quindi aggiungete poco latte per volta e lasciate addensare il tutto. Insaporite con sale, pepe e noce moscata.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Passate, quindi, alla preparazione del pollo: lessate il pollo oppure saltatelo velocemente in padella con un filo d'olio extravergine d'oliva.

                      
                                          
                      Una volta cotto il pollo trasferitelo in un tritatutto e tritatelo insieme al prosciutto cotto.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferite il trito di prosciutto e pollo in una bella ciotola capiente ed unite 250 g di besciamella. Mescolate molto bene fino a che non abbiate ottenuto un composto omogeneo.

                      
                                          
                      Lasciate riposare e solidificare il composto per un paio d'ore, in questo modo potrete maneggiare il composto con più facilità.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate, ora, le uova sbattute per la panatura e il pangrattato, meglio se utilizzate del pangrattato casereccio tritato in modo irregolare, con anche pezzi più grossi.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Formate, infine, le polpette. Passatele, quindi, nelle uova sbattute e successivamente nel pangrattato.

                      
                                          
                      Nel frattempo scaldate abbondante olio di semi per friggere le crocchette.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando l'olio sarà ben caldo, iniziate a friggere le crocchette. Per sapere se l'olio è alla temperatura corretta potete procedere in due modi: il primo è immergere nell'olio uno spiedino che dovrà toccare il fondo della pentola. Se si formeranno tante bollicine tutt'intorno allo spiedo, allora l'olio sarà sufficientemente caldo.

                      
                                          
                      Il secondo modo prevede che tuffiate nell'olio una briciola di pane, se questa risale molto velocemente in superficie tutta avvolta da bollicine vivaci, allora potrete iniziare a friggere le crocchette.
                      
                                                            
                    
                    
                
                                                
                  
                    7
                                                                
                                          
                      Dopo averle fritte, passate le crocchette in uno scola fritti oppure su di un foglio di carta assorbente o ancora su un foglio di carta paglia. 

                      
                                          
                      Lasciate che le crocchette si asciughino dall'olio di frittura in eccesso, salatele leggermente in superficie e servitele ancora calde, magari accompagnate con una bella insalata fresca.

                      
                                          
                       
                      
                                                            
                    
                    
                
                                              
          
                              Consiglio
                                
                  
                                        Perchè il fritto mi viene sempre pesante ed intriso d'olio?
Il motivo principale è la scarsa temperatura dell'olio, non avere paura di scaldarlo a sufficienza, come già indicato l'olio è pronto quando se vi tuffi un pezzettino di pane, si formano tante bollicine e questo risale velocemente in superficie.
Posso usare il prosciutto crudo piuttosto che quello cotto?
Questa è una classica ricetta svuota frigorifero, quindi direi che quasi tutti gli ingredienti sono ammessi, compresi i formaggi.
                  
                
                              
          
                  