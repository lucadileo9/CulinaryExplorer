DIFFICOLTÀ
bassa
Se volete realizzare una ricetta sfiziosa, scenografica, ma soprattutto buona, dovete assolutamente provare a fare il nostro involtino di peperoni al tonno. Si tratta di una ricetta molto sfiziosa adatta anche a chi non è un asso ai fornelli ma si vuole cimentare con qualcosa di insolito.

                                                                                      
                
                                                                Peperoni
                                                                                          2
                  
                                                              
              
                                  
                
                                                                Patate
                                                                                          200
                  gr
                                                              
              
                                  
                
                                                                Tonno sott'olio
                                                                                          60
                  gr
                                                              
              
                                  
                
                                                                Prezzemolo
                                                                                          3
                  ciuffi
                                                              
              
                                  
                
                                                                Capperi
                                                                                          1
                  cucchiaio da tavola
                                                              
              
                                  
                
                                                                Cetrioli sotto aceto
                                                                                          2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Schiacciapatate /                                   Stampo a cuore                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare un involtino di peperoni al tonno da urlo, dovrete come prima cosa lavare i peperoni, disporli in una teglia da forno e farli cuocere a 180°C per circa 40 minuti girandoli una volta a metà cottura.

                      
                                          
                      Quando saranno cotti, trasferiteli in un sacchetto di plastica e fateli freddare lì dentro, in questo modo sarà più semplice spellarli.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Lessate le patate se non l'avete già fatto prima, quindi schiacciatele con lo schiaccia patate, riunitele in una ciotola abbastanza capiente ed unite il tonno sgocciolato, i capperi, i cetriolini tagliati a cubetti ed il prezzemolo tritato.

                      
                                          
                      Regolate di sale e pepe e mescolate molto molto bene fino ad ottenere un composto abbastanza omogeneo. Trasferite, quindi, questo composto in una sac à poche poichè costituisce il ripieno degli involtini.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Riprendete i peperoni, ricavate la polpa divisa in falde, rimuovete i semi e i filamenti bianchi nonché la pelle. 

                      
                                          
                      Stendete un foglio di pellicola sul piano di lavoro e adagiatevi sopra una falda di peperone, farcitela con il composto appena ottenuto e con l'aiuto della pellicola chiudete l'involtino stringendo molto molto bene e compattando il tutto.
                      
                                                            
                    
                    
                
                                                
                  
                    4
                                                                
                                          
                      Ora, siccome l'intento è quello di affettare gli involtini per un risultato più gradevole dal punto di vista estetico, il consiglio è di passare i rotolini così ottenuti in freezer per almeno 30 minuti, cosicché sarà più semplice affettarli successivamente.
                      
                                                            
                    
                    
                
                                                
                  
                    5
                                                                
                                          
                      Tagliate il rotolo a fette dopo il periodo di riposo in freezer, quindi servite con salse a piacere, noi consigliamo di abbinare a questa preparazione la sriracha rossa.
                      
                                                            
                    
                    
                
                                              
          
                  