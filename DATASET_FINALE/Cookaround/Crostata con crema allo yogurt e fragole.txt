DIFFICOLTÀ
bassa
Quando esplode al primavera scoppia anche la voglia incredibile di mangiare fragole! Buone succose si prestano benissimo per essere gustate in purezza o come ingrediente nei dolci! Se le amate quanto noi, vi proponiamo allora una ricetta che non potete assolutamente perdere: crostata con crema allo yogurt e fragole. Il guscio friabile di pasta frolla contiene perfettamente un dolce crema allo yogurt arricchita con tante fragole gustose! Provate questa ricetta, diverrà un vostro asso nella manica! Se cercate altre idee golose con le fragole ve ne diamo un'altra, anch'essa imperdibile: avete mai provato il clafoutis? 

                                                Per la frolla
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                                          120
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                      Per la gelatina di fragole
                                                                      
                
                                                                Fragole
                                                                                          125
                  gr
                                                              
              
                                  
                
                                                                Zucchero a velo
                                                                                          30
                  gr
                                                              
              
                                  
                
                                                                Gelatina in fogli
                                                                                          6
                  gr
                                                              
              
                                                                                      Per la crema allo yogurt e fragole
                                                                      
                
                                                                Fragole
                                                                                          100
                  gr
                                                              
              
                                  
                
                                                                Yogurt bianco naturale
                                                                                          70
                  gr
                                                              
              
                                  
                
                                                                Panna
                                                                                          70
                  gr
                                                              
              
                                  
                
                                                                Zucchero a velo
                                                                                          35
                  gr
                                                              
              
                                  
                
                                                                Gelatina in fogli
                                                                                          4
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la  crostata con crema allo yogurt e fragole per prima cosa dedicatevi alla frolla, impastando con le dita velocemente il burro con la farina. Fatto ciò fate una fontana e al centro mettete un uovo, quindi impastate di nuovo con una forchetta e aggiungete anche lo zucchero. Quando si inizierà a formare una palla, aggiungete anche l'estratto di vaniglia e la buccia di limone grattugiata quindi concludete di impastare. Avvolgete il tutto in una pellicola e lasciate riposare in frigorifero per circa trenta minuti. In un contenitore da parte frullate 100 g di fragole e aggiungetele allo yogurt bianco quindi mescolate per bene. In un altro contenitore frullate 125 g fragole  che vi serviranno per la gelatina, fate passare il succo all'interno di un colino quindi aggiungete lo zucchero a velo passato al setaccio e rifrullate per eliminare i grumi. In un recipiente mettete i fogli di colla di pesce a bagno in acqua fredda e dopo pochi minuti, quando saranno morbidi strizzateli, poi fateli sciogliere in un pentolino con dell'acqua su un fuoco molto dolce e quando i fogli saranno totalmente sciolti aggiungeteli al composto di fragole e zucchero mescolando bene. Stendete la frolla e mettetela in una teglia di circa 18 cm bucherellando il fondo e cuocetela in bianco a 190 gradi per 15 minuti. Quando sarà cotta e raffreddata aggiungete la gelatina di fragole facendo uno strato e mettete tutto in frigo per 3 ore almeno. A questo punto sul fuoco sciogliete altri fogli di gelatina precedentemente ammollati in acqua fredda e fateli sciogliere con un po' di panna. Aggiungete quindi la gelatina al composto di yogurt e fragole mescolando bene. In un recipiente da parte frullate lo zucchero con la panna e incorporate delicatamente quest'ultima allo yogurt. Distribuite il tutto sulla crostata, livellate e decorate con fette di fragole fresche e qualche fogliolina di menta. Spennellate con gelatina liquida neutra prima mettete in fresco per 30 minuti in frigorifero. 
                      
                                                                                
                    
                    
                    
                
                                              
          
                  