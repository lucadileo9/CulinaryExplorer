DIFFICOLTÀ
molto bassa
Ma quanto ci piace l'avocado! Questo frutto di origini esotiche che tanto ha preso piede anche in Italia. Le sue proprietà benefiche sono notevoli ma anche il suo buon sapore, quando il frutto è adeguatamente maturo, lo hanno fatto apprezzare anche agli italiani che sono abbastanza legati alle loro tradizioni. Oggi ti proponiamo una crema all'avocado velocissima e delicata a base di avocado e yogurt che puoi usare per farcire dei crostini di pane, o per condire una pasta light. 

                                                                                      
                
                                                                Avocado
                                                                  maturo -
                                                                  1
                  
                                                              
              
                                  
                
                                                                Yogurt bianco
                                                                                          125
                  gr
                                                              
              
                                  
                
                                                                Succo di limone
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Taglia in due l'avocado, con l'aiuto di un cucchiaio estrai il nocciolo.
                      
                                                                                
                    
                    
                    
                
                                                
                  
                    2
                                                                
                                          
                      Con un coltello appuntito fai delle incisioni incrociate nella polpa e, sempre avvalendoti del cucchiaio, estrai la polpa che a questo punto si presenta a cubetti che andrai a tagliare ulteriormente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Metti i cubetti di avocado nel contenitore del frullatore, aggiungi il succo di un limone spremuto al momento, condisci con il sale e frulla a impulso per un paio di volte. 
                      
                                                            
                    
                    
                
                                                
                  
                    4
                                                                
                                          
                      A questo punto aggiungi lo yogurt bianco e frulla tutto fino ad ottenere una crema vellutata.
                      
                                                            
                    
                    
                
                                                
                  
                    5
                                                                
                                          
                      Metti la crema all'avocado in frigo per un'oretta per rassodarla se devi usarla per farcire i crostini, se ti serve come condimento per la pasta, puoi usarla anche immediatamente. 
                      
                                                            
                    
                    
                
                                              
          
                              Curiosità
                                
                  
                                        Come capire se l'avocado è maturo e quindi buono per essere cucinato e mangiato? 

il colore della buccia deve essere scuro e privo di ammaccature e discromie 
scuotendo delicatamente il frutto con una mano, devi sentire che il nocciolo si muove
pressando delicatamente la mano, la polpa deve cedere
facendo pressione sul picciolo, questo deve staccarsi, se l'occhiello che rimane è verde chiaro, significa che l'avocado è pronto, se è marrone vuol dire che è troppo maturo, meglio scartarlo.

                  
                
                              
          
                  