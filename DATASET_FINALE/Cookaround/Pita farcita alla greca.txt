DIFFICOLTÀ
media
La pita è un pane molto antico di origine mediorientale, tipicamente diffuso nella cucina mediterranea, è conosciuto anche come pane arabo. Solitamente il pane pita si cuoce in padella, si tratta di un pane lievitato, steso a forma di disco con un mattarello, quindi ha la forma perfetta per questo tipo di cottura. Nella nostra ricetta, la Pita farcita alla greca è cotta in forno per pochi minuti.

                                                Ingredienti per 4 pani 
                                                                      
                
                                                                Farina 00
                                                                                          250
                  gr
                                                              
              
                                  
                
                                                                Acqua tiepida
                                                                                          150
                  ml
                                                              
              
                                  
                
                                                                Lievito di birra secco
                                                                  o 6 g. di lievito di birra fresco -
                                                                  2
                  gr
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tavola
                                                              
              
                                  
                
                                                                Sale
                                                                                          ½
                  cucchiai da tè
                                                              
              
                                                                                      Ingredienti per la farcitura 
                                                                      
                
                                                                Fettine di manzo
                                                                                          400
                  gr
                                                              
              
                                  
                
                                                                Peperoni
                                                                  rossi -
                                                                  2
                  
                                                              
              
                                  
                
                                                                Rucola
                                                                                          100
                  gr
                                                              
              
                                  
                
                                                                Yogurt greco
                                                                                          125
                  gr
                                                              
              
                                  
                
                                                                Farina
                                                                                          40
                  gr
                                                              
              
                                  
                
                                                                Peperoncino
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione del pane pita 
                                
                  
                    1
                                                                
                                          
                      Per gustare la pita greca farcita interamente home made, partiamo con la preparazione del pane pita: metti la farina in una ciotola, fai sciogliere il lievito in un po’ d’acqua e uniscilo alla farina, infine aggiungi anche l’olio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto inizia ad impastare aggiungendo l’acqua a poco a poco fino a quando tutta la farina è amalgamata.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferisci il panetto sul piano da lavoro, completa con il sale e lavora, impastando con le mani, per una decina di minuti, fino ad avere un impasto liscio ed elastico.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ungi una ciotola con un filo d’olio, sistema il panetto al suo interno, copri con della pellicola da cucina e lascia lievitare circa 2 ore e mezzo, al termine di questo periodo l'impasto deve essere raddoppiato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferisci il panetto su una spianatoia infarinata e dividilo in quattro parti, forma delle palline e da ognuna ricava un disco sottile il più possibile regolare. Copri nuovamente e lascia riposare altri 30 minuti prima della cottura.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Preriscalda il forno a 250 gradi in modalità  statica, trasferisci i dischi  su una leccarda rivestita con carta forno e cuocili per 8-10 minuti.

                      
                                          
                      Appena cotti, trasferisci i panini dentro a dei sacchetti di carta per renderli ben morbidi.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione del ripieno 
                                
                  
                    7
                                                                
                                          
                       

                      
                                          
                      Ripulisci i peperoni privandoli della base, dei semi e dei filamenti interni, poi tagliali a listarelle e sciacquali sotto l’acqua corrente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Taglia la carne a straccetti e condiscila con sale e peperoncino, infine passa gli straccetti in poca farina. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Scalda un filo d’olio in padella e aggiungi i peperoni,  lasciali insaporire a fiamma vivace per qualche minuto. Aggiusta di sale e abbassa la fiamma, a questo punto lascia cuocere per altri 10 minuti, fino a che si saranno ammorbiditi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Quando i peperoni saranno morbidi, aggiungi anche la carne in padella, falla rosolare per qualche minuto, mescolando con un cucchiaio di legno per fare insaporire il tutto, poi spegni la fiamma e unisci anche la rucola. La rucola non va cotta ma va bene che appassisca con il calore della carne.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Ora non ti resta che aprire a metà il pane pita e farcirli con il ripieno di carne e peperoni, aggiungi anche dello yogurt greco per renderli ancora più golosi!

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se ogni volta che hai voglia di mangiare il pane pita non ti va di cucinarlo, ti suggerisco di prepararlo in anticipo e poi congelarlo, ben chiuso in sacchetti per alimenti. Per velocizzare la successiva preparazione puoi già tagliarlo a metà prima di congelarlo. 
                  
                
                              
          
                  