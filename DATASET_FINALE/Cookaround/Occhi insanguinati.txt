DIFFICOLTÀ
molto bassa
Gli occhi insanguinati, sono dei semplici ravanelli con dentro delle olive in salamoia snocciolate, non una vera e propria ricetta, ma sicuramente un'idea molto carina da sistemare su una tavola imbandita per una festa a tema Halloween. Questi deliziosi stuzzichini salati, sono conosciuti anche come occhi di strega, per prepararli ti serviranno solo due ingredienti e un po' di insalata per sistemarli in un piatto, se poi hai anche un teschio (finto chiaramente) da mettere vicino, l'atmosfera sarà sicuramente perfetta.

                                                                                      
                
                                                                Ravanelli
                                                                                          12
                  
                                                              
              
                                  
                
                                                                Olive verdi denocciolate
                                                                                          12
                  
                                                              
              
                                  
                
                                                                Insalata
                                                                                          
                  q.b.
                                                              
              
                                                                                                Attrezzature
              
                
                                  Coltello /                                   Scavino /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare dei mostruosi occhi insanguinati davvero terrificanti: lava accuratamente i ravanelli e rimuovi il ciuffo verde se presente. Taglia le due estremità: una estremità verrà scavata, l’altra servirà per far stare fermi gli occhi se vorrai sistemarli su un piatto. Rimuovi parte della buccia con un coltello affilato, lascia alcune parti rosse: queste saranno le striature necessarie per creare i vasi sanguigni degli occhi.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendi uno scavino, o un coltello affilato, e pratica un buco al centro di ogni ravanello, cerca di farlo delicatamente per non rischiare che il ravanello si spacchi. Una volta scavato il centro di ogni ravanello, non ti resta che inserire un'oliva in ognuno fino ad ultimare gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      

                      
                                          
                      Gli occhi di strega sono pronti, sistemali in un piatto o in una ciotola, con dell’insalata fresca, possibilmente di un verde acceso in modo che risaltino meglio. Se hai anche un teschio da mettere vicino nella tua tavola imbandita a tema, faranno ancora più figura.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare gli occhi insanguinati in frigorifero in un contenitore ben sigillato fino ad un massimo di 48 ore.
                  
                
                              
          
                              Consiglio
                                
                  
                                        Se preferisci, all'interno di ogni oliva, puoi mettere un pezzo di pomodoro, o peperone, o puoi anche riempire con una salsa a piacere, facendola colare fuori da ogni oliva otterrai un effetto ancora più orrendo per degli occhi insanguinati davvero paurosi!
                  
                
                              
          
                  