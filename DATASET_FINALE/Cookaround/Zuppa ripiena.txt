DIFFICOLTÀ
bassa
Credete sia impossibile realizzare una zuppa ripiena? Be' in effetti queste due parole messe assieme risultano un po' strane, ma questa è una ricetta che dovete assolutamente privare! Si tratta di un piatto decisamente speciale che di certo non vi lascerà indifferenti. La zuppa ripiena infatti non è per nulla triste o banale e consiste in piccoli tocchetti di pane fritti e farciti di mozzarella e mortadella che successivamente vengono affogati in un delizioso brodo di carne. Non c'è che dire un piatto saporito, gustoso e invitante che verrà apprezzato anche da chi non ama particolarmente i biatti brodosi. Anzi, questo è indicato quando i primi freddi iniziano a farsi sentire, ci si vuole riscaldare un po' con qualcosa di saporito e gustoso, ma non si ha voglia di star lì a preparare le verdure. Un piatto perfetto anche per riciclare pane raffermo che necessita di essere fatto fuori. Provate questa ricetta e vedrete che ve ne innamorerete sin dal primo assaggio del primo crostino! Una ricetta sfiziosa, una bella idea anche da realizzare se a cena ci sono amici a cui volete proporre qualcosa di insolito. Se non vi piace la mortadella, come spesso vi diciamo, questo è solo un consiglio, un'idea che può essere tranquillamente modificata in base alle vostre esigenze e ai vostri gusti, ad esempio potrete sostituirla con altri salumi come ad esempio il prosciutto cotto o la pancetta così come la mozzarella può essere sostituita da altri tipi di formaggi a pasta morbida o filante. Così come per il pane, la vostra scelta può ricadere su quello a cassetta, ma anche pane toscano sciapo oppure dalla farine alternative. Siamo certi che questa ricetta vi piacerà, provatela e lasciateci un commento! Se amate in modo particolare le zuppe e le minestre, vi invitiamo a provare anche quest'altra ricetta: ecco come si fa un'ottima zuppa frantoiana!

                                                                                      
                
                                                                Brodo di carne
                                                                  già pronto -
                                                                  1
                  l
                                                              
              
                                  
                
                                                                Pane bianco in cassetta
                                                                                          
                  q.b.
                                                              
              
                                  
                
                                                                Mortadella
                                                                                          
                  q.b.
                                                              
              
                                  
                
                                                                Mozzarella
                                                                                          1
                  
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Noce moscata
                                                                                          1
                  pizzico
                                                              
              
                                  
                
                                                                Olio per friggere
                                                                                          
                  q.b.
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                                                                                Attrezzature
              
                
                                  Carta paglia                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete preparare una buona zuppa ripiena: preparate prima di tutto un'abbondante pentola di brodo di carne, quindi raccogliete in una ciotola di vetro una mozzarella e la mortadella e tagliuzzate i due ingredienti grossolanamente.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete alla mozzarella e mortadella un uovo, insaporite con un generoso pizzico di noce moscata e aggiustate con un pizzichino di sale.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendete un frullatore ad immersione e frullate il tutto e riducete in crema.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Spalmate la crema ottenuta sulle fette di pane in cassetta, quindi tagliate le fette di pane farcite a pezzetti. Scaldate l'olio per friggere in una capiente padella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta che l'olio per friggere sarà arrivato a temperatura, tuffateci i pezzetti di pane in cassetta farciti, lasciateli sigillare e dorare bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Scolate i pezzetti di pane e trasferiteli su di un foglio di carta assorbente, in modo tale da far scolare bene tutto l'olio in eccesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      A questo punto prendete i pezzetti di pane in cassetta farciti e fritti e metteteli all'interno dei piatti da partata, bagnate e ricopriteli con il brodo caldo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Cospargete la zuppa ripiena con una generosa manciata di parmigiano grattugiato e servite.
                      
                                                              
                                                
													
												
                                              
                                        
                    
                    
                
                                              
          
                  