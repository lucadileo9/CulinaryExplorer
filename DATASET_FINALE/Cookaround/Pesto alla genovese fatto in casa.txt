DIFFICOLTÀ
media
Possiamo affermare, senza temere una smentita, che il pesto alla genovese è la salsa più famosa e conosciuta in Italia. Pestato rigorosamente sul mortaio di marmo, la ricetta del pesto alla genovese è preparata principalmente con basilico fresco, pinoli, aglio, formaggio Parmigiano-Reggiano o Grana Padano, olio extravergine di oliva e sale.

                                                                                      
                
                                                                Basilico di Pra'
                                                                                          2
                  mazzetti
                                                              
              
                                  
                
                                                                Aglio rosso di Vessalico
                                                                                          1
                  spicchio
                                                              
              
                                  
                
                                                                Pinoli
                                                                                          25
                  gr
                                                              
              
                                  
                
                                                                Olio extravergine d'oliva (EVO)
                                                                                          25
                  ml
                                                              
              
                                  
                
                                                                Parmigiano Reggiano grattugiato
                                                                                          30
                  gr
                                                              
              
                                  
                
                                                                Pecorino  grattugiato
                                                                                          20
                  gr
                                                              
              
                                  
                
                                                                Sale grosso
                                                                                          2
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per ottenere il vero pesto alla genovese, devi procurarti un mortaio di marmo, diffida di chi ti racconta che puoi ottenere lo stesso risultato con un frullatore o un robot da cucina. 

                      
                                          
                      Metti nel mortaio i pinoli e lo spicchio d’aglio sbucciato; se preferisci puoi privarlo dell'anima, ovvero della parte centrale dello spicchio in modo da renderlo più digeribile. Schiaccia pinoli e aglio con il pestello fino a ridurli in crema.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lava le foglie del basilico, asciugale tamponandole delicatamente con un panno morbido. Aggiungi il sale nel mortaio e, successivamente anche le foglie del basilico.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci l'olio, poco alla volta, continuando sempre a pestare. Dai un movimento rotatorio al pestello, in questo modo le foglie del basilico si sminuzzerà diventando quasi crema.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando avrai ottenuto una crema piuttosto densa, unisci il Parmigiano e il Pecorino grattugiati e finisci di versare l'olio. Mescola bene il tutto per amalgamare gli ingredienti il più possibile. Il pesto è pronto! 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il pesto alla genovese fatto in casa si può conservare in frigo per 4 giorni, coperto con olio, puoi anche congelarlo in piccoli contenitori per averlo sempre a disposizione.
                  
                
                              
          
                              Il basilico di Pra'
                                
                  
                                        Il basilico di Pra' è una varietà di basilico particolare che viene coltivata nella zona di Pra', un quartiere di Genova. È considerato una varietà di basilico molto pregiata e caratteristica della regione, noto per il suo aroma intenso e il suo sapore unico, il basilico di Pra', ha foglie piccole, strette e di colore verde scuro. La sua caratteristica distintiva è il profumo speziato e leggermente piccante, che lo differenzia da altre varietà di basilico. Il pesto alla genovese preparato con questo tipo di basilico ha un sapore davvero unico!
                  
                
                              
          
                              Aglio rosso di Vessalico
                                
                  
                                        L'aglio rosso di Vessalico è riconoscibile soprattutto per il suo colore, che va dal rosso intenso al porpora scuro. Questo tipo di aglio, ha una forma bulbosa con diversi spicchi all'interno. Di gusto speziato e dolciastro, è molto apprezzato in cucina, soprattutto in quella tradizionale ligure. Vessalico è il comune ligure che da il nome a questo prodotto DOP e dove la sua coltivazione ha radici secolari. Se per caso vai in vacanza in Liguria o passi da quelle parti, ti invito a farne scorta!
                  
                
                              
          
                  