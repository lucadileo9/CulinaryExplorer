DIFFICOLTÀ
bassa
I muffin alle ciliegie sono dei dolcetti davvero sfiziosi, a base di ciliegie, un frutto che abbonda nei mercati tra maggio e luglio. Si tratta di dolcetti molto semplici e veloci da prepare, della serie prendi una ciotola e mescola gli ingredienti insieme...è la ricetta ideale per far divertire anche i bimbi più piccoli nel preparare qualcosa di goloso.

                                                                                      
                
                                                                Burro ammorbidito
                                                                                          60
                  gr
                                                              
              
                                  
                
                                                                Zucchero di canna
                                                                                          200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Latte
                                                                                          240
                  gr
                                                              
              
                                  
                
                                                                Lievito in polvere
                                                                                          12
                  gr
                                                              
              
                                  
                
                                                                Ciliegie
                                                                                          200
                  gr
                                                              
              
                                  
                
                                                                Farina
                                                                                          280
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Vaniglina
                                                                                          1
                  bustina
                                                              
              
                                  
                
                                                                Scorza di limone
                                                                                          3
                  gr
                                                              
              
                                  
                
                                                                Zucchero a velo
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preprare dei gustosissimi muffin alle ciliegie procedete nella seguente maniera: in una ciotola setacciate la farina insieme al lievito e alla bustina di vaniglina, aggiungete un pizzico di sale.

                      
                                          
                      Unite nella ciotola anche lo zucchero di canna, mescolate bene in modo tale da formare un composto omogeneo.

                      
                                          
                      Lavate bene le ciliegie e privatele del nocciolo, poi tagliatele a pezzetti e unitele al mix di farina e zucchero.
                      
                                                                                
                    
                    
                    
                
                                                
                  
                    2
                                                                
                                          
                      In un'altra ciotola, con l'aiuto delle fruste elettriche, sbattete le uova con il latte ed il burro ammorbidito ma freddo, aromatizzate il composto con la scorza di limone.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Unite i due composti, quello a base di ingredienti secchi e quello a base di ingredienti liquidi, mescolate bene il tutto in modo tale da creare una pastella ben amalgamata.
                      
                                                            
                    
                    
                
                                                
                  
                    4
                                                                
                                          
                      Imburrate e infarinate leggermente gli stampini e riempiteli all'incirca fino a 3/4, con il composto appena preparato.

                      
                                          
                      Se preferite, invece di imburrare ed infarinare lo stampo, potete utilizzare degli stampini in carta decorata con i quali foderare le formine nello stampo, queste renderanno esteticamente più gradevoli i vostri muffin.

                      
                                          
                      Trasferite in forno statico preriscaldato a 190°C e cuocete per 20-25 minuti circa.

                      
                                          
                      Appena i muffin alle ciliegie saranno pronti sfornateli, fateli raffreddare, spolverateli con dello zucchero a velo a piacere e servite.
                      
                                                            
                    
                    
                
                                              
          
                  