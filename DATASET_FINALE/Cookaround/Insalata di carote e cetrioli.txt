DIFFICOLTÀ
molto bassa
L'insalata di carote e cetrioli è un secondo piatto vegetariano oppure un contorno che fa da base a molte altre preparazioni, infatti aggiungendo altri ingredienti tipo pezzi di avocado, frutta secca, salmone affumicato o anche riso venere o basmati, puoi gustare un piatto fit sempre nuovo e salutare. Prova la nostra ricetta con passo passo per portare in tavola questa ricetta fresca e saporita.

                                                                                      
                
                                                                Carote
                                                                                          2
                  
                                                              
              
                                  
                
                                                                Cetrioli
                                                                                          2
                  
                                                              
              
                                  
                
                                                                Aceto di riso
                                                                                          2
                  cucchiai da tavola
                                                              
              
                                  
                
                                                                Salsa tamari
                                                                                          ½
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Ciotola                                
              
                          

                    
                            
          
                            Preparazione
                                
                  
                    1
                                                                
                                          
                      Ecco come preparare l'insalata di carote e cetrioli: Lava le carote, spuntale e pelale con un pelapatate. Lava i cetrioli, taglia via le estremità e sbucciali.
                      
                                                                                
                    
                    
                    
                
                                                
                  
                    2
                                                                
                                          
                      Taglia a fette spesse  circa 1 cm. i cetrioli e disponili in un piatto, grattugia le carote con una grattugia a fori larghi e disponile sopra le fette di cetriolo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      In una ciotola mescola 2 cucchiai da tavola di aceto di riso e ½ cucchiaio da tavola di salsa tamari. Aggiungi un pizzico di sale e mescola bene, con una forchetta, fino a quando tutti gli ingredienti saranno ben emulsionati. 
                      
                                                            
                    
                    
                
                                                
                  
                    4
                                                                
                                          
                      Versa il condimento così ottenuto sulle verdure già pronte, fai riposare qualche minuto in modo che la salsa doni sapore alle carote e ai cetrioli. Porta in tavola così oppure per accompagnare pesci e carni bianche. 
                      
                                                            
                    
                    
                
                                              
          
                              Il segreto è nella salsa
                                
                  
                                        La salsa che avvolge queste verdure naturalmente croccanti, è ciò che davvero rende questa insalata di carote e cetrioli una ricetta amata da tutti. Ingredienti come l'aceto di riso e salsa tamari, si fondono in un mix di sapori orientaleggianti. L'aceto di riso aggiunge una leggera acidità che esalta il dolciastro delle carote e il gusto fresco dei cetrioli, mentre la salsa tamari, con la sua nota saporita e leggermente salata, ti permette di insaporire in modo salutare, anche eliminando l'uso del sale. 
                  
                
                              
          
                  