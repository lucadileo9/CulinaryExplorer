DIFFICOLTÀ
bassa
Il risotto alla milanese vanta una storia tutta sua: la leggenda lo colloca già nel tardo 1500 sebbene sui libri di cucina, la ricetta più diffusa compare nel 1800. Cotto nel brodo, con l'aggiunta di zafferano che gli regala il sapore e il colore tipico giallo, questo piatto è una vera e propria bandiera della cucina italiana nel mondo. E' solo nel 1700 che la preparazione conosciuta fino ad allora del riso lessato in acqua cambia, venendo infatti cotto ad asciugatura nel brodo. E' questa la ricetta che vi presentiamo, la più tipica, la più amata, quella che regala un piatto unico nel suo genere e inimitabile.

                                                                                      
                
                                                                Riso vialone nano
                                                                                          280
                  gr
                                                              
              
                                  
                
                                                                Midollo di bovino
                                                                                          3
                  cucchiai da tavola
                                                              
              
                                  
                
                                                                Zafferano
                                                                                          2
                  bustine
                                                              
              
                                  
                
                                                                Brodo di carne
                                                                                          
                  q.b.
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Cipolle
                                                                  piccola -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Grana Padano
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Sbucciate e tritate la cipolla, quindi mettetela a stufare in un pentolino a fuoco molto dolce con una noce di burro e un goccio di olio extravergine d'oliva.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo preparate il brodo: scaldatelo se avete a disposizione del buon brodo di manzo o preparatelo con l'utilizzo di dadi.

                      
                                          
                      Unite il midollo alle cipolle e fate rosolare il tutto fino a che il midollo risulti quasi sciolto, a questo punto spegnete il fuoco e mettete il tutto da parte.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendete una casseruola o ancor meglio una risottiera e fatevi fondere un bella noce di burro; unite il riso e fatelo tostare.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando i chicchi di riso avranno cambiato aspetto diventando traslucidi sarà il momento d'aggiungere il primo mestolo di brodo di carne.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete, a questo punto, il composto di cipolle e midollo messo da parte e lo zafferano; mescolate per diluire bene lo zafferano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Protraete la cottura del riso con successive aggiunte di brodo, una volta cotto il risotto dovrà risultare piuttosto morbido.

                      
                                          
                      Mantecate il risotto con un bel pezzo di burro e abbondante grana padano, lasciatelo riposare per un paio di minuti e servite in tavola.

                      
                                          
                       

                      
                                          
                      Con il risotto alla milanese avanzato potete preparare un finger food di riso al salto!
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Lo zafferano è una spezia dal sapore e dal profumo inconfondibili, che arriva direttamente sul nostro mercato dalle grandi produzioni dell' India o, in Europa, dalla Spagna. In realtà anche in Italia esiste una produzione di nicchia nel centro-nord della Sardegna dove l'ambiente si presta bene a questa coltivazione estremamente delicata e dalla raccolta difficile, che viene fatta a mano quando la fioritura del caratteristico fiore viola è completa. Lo zafferano oltre che in cucina, trova impiego anche in ambiti come la profumeria e il tessile, dove è un colorante naturale molto apprezzato.
 
                  
                
                              
          
                  