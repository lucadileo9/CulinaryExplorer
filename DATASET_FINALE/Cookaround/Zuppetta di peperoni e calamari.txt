DIFFICOLTÀ
bassa
La zuppetta di peperoni e calamari è un primo piatto un po' particolare, infatti non si tratta della solita pasta o del solito riso ma di una zuppetta di pesce, nello specifico di molluschi: i calamari per l'appunto. Ai calamari si abbina molto bene il sapore dolce e caratteristico del peperone e questo abbinamento è molto usato soprattutto in piatti tipici spagnoli, come nella paella de mariscos.

                                                                                      
                
                                                                Calamari
                                                                                          2
                  
                                                              
              
                                  
                
                                                                Peperone rosso
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Passata di pomodoro
                                                                                          400
                  gr
                                                              
              
                                  
                
                                                                Pomodorini
                                                                                          10
                  
                                                              
              
                                  
                
                                                                Ditaloni rigati
                                                                                          250
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questa zuppetta di peperoni e calamari dovrete avere a disposizione dei calamari belli puliti, se non siete in grado di pulirli fatelo fare al vostro pescivendolo che potrà farlo in men che non si dica!

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Dopo aver pulito ben bene i calamari, pulite anche il peperone: tagliatelo in falde scartando il picciolo e pulite ciascuna falda dai semi e dai filamenti bianchi, quindi affettate il peperone a listarelle.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riprendete i calamari, dividete le sacche dai tentacoli e tagliate questi ultimi a pezzetti e le sacche ad anelli.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Fate scaldare un giro d'olio extravergine d'oliva in una pentola preferibilmente in ghisa o dal fondo spesso, più adatte per la cottura di zuppe. Aggiungete all'olio un bel trito di prezzemolo e aglio, di quest'ultimo ne basta uno spicchio.

                      
                                          
                      Fate soffriggere un pochino questa base aromatica a fiamma vivace, quindi unite solo i tentacoli dei calamari, le sacche tagliate ad anelli le aggiungerete solo verso la fine della cottura. Lasciate cuocere i tentacoli per 2-3 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungete, ora, i pomodorini tagliati a metà e la passata di pomodoro, lasciate cuocere per 5 minuti circa, giusto il temp di far insaporire un pochino gli ingredienti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      A questo punto aggiungete i peperoni preparati in precedenza e fate cuocere il tutto per circa 15 minuti aggiungendo dell'acqua per mantenere la preparazione sempre molto brodosa. 
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando i peperoni saranno cotti ma non completamente spappolati, potrete regolare di sale la zuppetta e aggiungere i ditaloni. Mentre la pasta cucoce, a 5 minuti dal termine della cottura, potrete aggiungere anche gli anelli di calamaro, ovvero le sacche tagliate e messe da parte.

                      
                                          
                      Portate il tutto a cottura e servite la zuppetta nei piatti guarnendo ciascuno con del prezzemolo fresco tritato, del peperoncino se piace e un giro d'olio extravergine d'oliva a crudo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  