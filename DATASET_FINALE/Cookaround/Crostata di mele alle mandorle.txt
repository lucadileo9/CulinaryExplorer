DIFFICOLTÀ
bassa
La crostata di mele alle mandorle è una deliziosa ricetta dolce, tanto semplice quanto sublime, capace di conquistare il cuore di chiunque ami i dolci a base di mele. La sua preparazione è un vero e proprio viaggio nel gusto che inizia con una base di frolla croccante che diventa lo scrigno di un ripieno goloso e saporito, irresistibile se cucinato con le mele succose autunnali. Segui la nostra ricetta con video e passo passo fotografico per cucinare in casa, con le tue mani, questa deliziosa crostata di mele alle mandorle, servila per merenda con un delicato o gustala per una colazione sostanziosa prima di affrontare la giornata di lavoro o studio!

                                                                                      
                
                                                                Farina 00
                                                                                          220
                  gr
                                                              
              
                                  
                
                                                                Zucchero
                                                                                          160
                  gr
                                                              
              
                                  
                
                                                                Yogurt greco
                                                                                          120
                  gr
                                                              
              
                                  
                
                                                                Burro morbido
                                                                                          110
                  gr
                                                              
              
                                  
                
                                                                Panna fresca liquida
                                                                                          100
                  ml
                                                              
              
                                  
                
                                                                Mandorle pelate
                                                                                          60
                  gr
                                                              
              
                                  
                
                                                                Mele
                                                                  piccole -
                                                                  2
                  
                                                              
              
                                  
                
                                                                Uovo
                                                                  intero -
                                                                  1
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Essenza di  vaniglia
                                                                                          
                  q.b.
                                                              
              
                                  
                
                                                                Scorza di limone non trattato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare una deliziosa crostata di mele alle mandorle, inizia a cucinare la pasta frolla: metti in una ciotola il burro morbido e 90g. di zucchero, lavora con le fruste elettriche fino a trasformare in crema gli ingredienti. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aromatizza l'impasto con la vaniglia e la scorza di limone, aggiungi l'uovo intero e il tuorlo, lavora ancora con le fruste. Versa la farina nella ciotola e inizia a lavorare il composto con una forchetta. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trasferisci l'impasto su un piano di lavoro e impasta velocemente, con le mani, fino a ottenere un panetto liscio. Avvolgi il panetto con un foglio di pellicola e riponilo in frigorifero per un’ora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con l’aiuto di un mixer, trita le mandorle. Versa lo yogurt in una ciotola e aggiungi la panna e lo zucchero rimanente, mescola bene, aggiungi le mandorle tritate, tenendone da parte un cucchiaio, e mescola ancora. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso il tempo di raffreddamento, adagia il panetto di pasta frolla su un foglio di carta forno e stendilo con l’aiuto di un matterello. 

                      
                                          
                      Imburra e infarina uno stampo da crostata da 22 cm. di diametro, preferibilmente con fondo rimovibile. Adagia la frolla stesa e falla aderire bene al fondo e ai bordi dello stampo. Ritaglia la frolla in eccesso e punzecchia il fondo con i rebbi di una forchetta. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Sbuccia  le mele, tagliale in 2 ed elimina il torsolo, affettale e ricopri il fondo della crostata con le fette di mela. 

                      
                                          
                       

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Versa la crema di mandorle e yogurt sopra le mele e livellala con l’aiuto di una spatola. Batti sul piano lo stampo, di modo da far distribuire bene la crema negli spazi vuoti tra le fette di mele. Spolverizza la superficie della crostata di mele con la granella di mandorle. 

                      
                                          
                      Inforna la crostata di mele e mandorle in forno statico, preriscaldato a 180°C e fai cuocere per 30 minuti, dopo abbassa la temperatura a 160°C e prosegui la cottura per altri 10 minuti o fino a che la superficie avrà una bella doratura. 

                      
                                          
                      Quando la crostata è cotta falla raffreddare per 10 minuti nel suo stampo prima di sformarla. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non ho voglia di fare la frolla, per una versione veloce posso fare la crostata di mele alle mandorle con la pasta sfoglia acquistata?
  							Cambia un po' la resa finale ma la crostata di mele alle mandorle sarà buona anche con la pasta sfoglia. 
  						
  					  						
  							Posso usare qualunque tipo di mela? 
  							Si, l'importante è che sia croccante, né acerba ne troppo matura.
  						
  					  						
  							Quanto tempo prima posso preparare la crostata di mele alle mandorle per poi cuocerla?
  							Ti consiglio di non anticipare troppo i tempi. Di certo puoi preparare la frolla e conservarla in frigorifero anche per un giorno, o magari puoi congelarla e tirarla fuori all'evenienza.
  						
  										
				
              
          
                  