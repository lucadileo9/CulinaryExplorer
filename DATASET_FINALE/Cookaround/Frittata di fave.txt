DIFFICOLTÀ
molto bassa
La frittata di fave è un secondo piatto leggero con la sua cottura al forno e proteico per la presenza di uova e fave. In primavera questo piatto è davvero ottimo se preparato con le prime fave fresche, tenere e profumate. La ricetta della frittata con le fave è semplice ed alla portata di tutti, anche dei meno esperti in cucina, molto golosa calda appena sfornata ma è anche molto buona fredda, da preparare prima con comodo, o da portare come piatto per un picnic o una gita fuori porta. 

                                                                                      
                
                                                                Uova
                                                                                          6
                  
                                                              
              
                                  
                
                                                                Fave in baccello
                                                                                          600
                  gr
                                                              
              
                                  
                
                                                                Cipolla
                                                                                          50
                  gr
                                                              
              
                                  
                
                                                                Parmigiano Reggiano
                                                                  grattugiato -
                                                                  30
                  gr
                                                              
              
                                  
                
                                                                Mentuccia
                                                                                          2
                  foglie
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa ripulisci le fave: toglile dai baccelli, privale dell'escrescenza alla base e sbuccia i semi della pellicina esterna che le ricopre. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trita finemente la cipolla, falla appassire in padella poi unisci le fave e lascia cuocere per circa 5 minuti, poi spegni la fiamma e lascia intiepidire.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trita finemente qualche ciuffo di mentuccia, in una ciotola sguscia le uova, condisci con il formaggio grattugiato, un pizzico di sale, pepe nero e la mentuccia tritata. Sbatti bene con una frusta per far amalgamare il composto, poi unisci anche le fave.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Rivesti uno stampo da 22-24 cm con carta forno e versa la frittata al suo interno. Cuoci in forno ventilato preriscaldato a 180° per circa 15 minuti. Trascorso il tempo di cottura, estrai la frittata di fave dal forno e gustala calda o a temperatura ambiente.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Servi la frittata di fave calda con contorno di insalata verde, o fredda, magari tra due fette di pane con una fettina di pomodoro e un ciuffo di maionese. 
                  
                
                              
          
                  