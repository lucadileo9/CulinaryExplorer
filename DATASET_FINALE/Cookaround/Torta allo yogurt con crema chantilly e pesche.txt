DIFFICOLTÀ
media
Se amate i dolci da colazione soffici, profumati e umidi, ma che vadano bene anche per la merenda per un tè con le amiche, non dovete perdere la ricetta della torta allo yogurt con crema chantilly e pesche. Una Torta allo yogurt con crema chantilly e pesche è davvero l'ideale in ogni occasione e si mantine saporita e golosa anche nei giorni successivi. La crema dolce ma non troppo rende il tutto davvero speciale! Provate questa ricetta e se amate i dolci alla frutta, vi diamo anche un altro consiglio: torta di mele al cioccolato!

                                                Per la torta 
                                                                      
                
                                                                Uova
                                                                                          3
                  
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Yogurt greco
                                                                                          240
                  gr
                                                              
              
                                  
                
                                                                Farina
                                                                                          200
                  gr
                                                              
              
                                  
                
                                                                Fecola di patate
                                                                                          100
                  gr
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Burro fuso
                                                                                          150
                  gr
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                      Per la crema chantilly
                                                                      
                
                                                                Latte
                                                                                          250
                  ml
                                                              
              
                                  
                
                                                                Tuorli
                                                                  piccoli o 2 grandi -
                                                                  3
                  
                                                              
              
                                  
                
                                                                Maizena
                                                                                          20
                  gr
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Scorza di limone
                                                                                          2
                  
                                                              
              
                                  
                
                                                                Estratto di vaniglia
                                                                                          ½
                  cucchiai da tè
                                                              
              
                                  
                
                                                                Panna montata
                                                                                          75
                  gr
                                                              
              
                                  
                
                                                                Pesche
                                                                                          2
                  
                                                              
              
                                                                                      Per la bagna
                                                                      
                
                                                                Pesche
                                                                                          1
                  
                                                              
              
                                  
                
                                                                Zucchero
                                                                                          6
                  cucchiai da tavola
                                                              
              
                                  
                
                                                                Acqua
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Frusta elettrica /                                   Tortiera                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete preparare la torta allo yogurt con crema chantilly e pesche, prima di tutto preparate la torta nella seguente maniera: con le fruste elettriche montate gli albumi a neve con lo zucchero, fino ad ottenere un composto gonfio, spumoso e chiaro. Incorporate poco alla volta lo yogurt greco, poi di seguito aggiungete al composto, la farina, la fecola e il lievito per dolci setacciati, continuate a lavorare con la frusta ed infine aggiungete a filo il burro fuso freddo. Amalgamate bene il tutto, poi versate il composto in uno stampo per torta imburrato e infarinato. Cuocete in forno  a 150°C per circa 55 minuti. Trascorso il tempo di cottura sfornate e lasciate raffreddare la torta.
                      
                                                                                
                    
                    
                    
                
                                                
                  
                    2
                                                                
                                          
                      Occupatevi a questo punto della preparazione della crema chantilly: portate a bollore in un pentolino il latte aromatizzato con la scorza di limone e l'estratto di vaniglia. Mentre il latte raggiunge il bollore, montate i tuorli con lo zucchero e la maizena. Una volta che il latte avrà raggiunto il bollore, allontanate il pentolino dal fuoco, eliminate le scorza di limone e incorporate ad esso, sempre mescolando i tuorli montati, amalgamate bene il tutto. Riposizionate il pentolino sul fuoco, a fuoco dolce, sempre continuando a mescolare, lasciate che la crema si addensi. Una volta che la crema si sarà addensata, toglietela dal fuoco e trasferitela in una scodella, ricopritela con della pellicola a contatto con la superficie e lasciate raffreddare per minimo 2-3 ore. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Mentre la crema si stà raffreddando preparate la bagna: tagliate la pesca a pezzi e mettetela a bollire in un pentolino con lo zucchero e l'acqua, una volta raggiunto il bollore lasciate cuocere per 5 minuti circa, poi spegnete il fuoco e lasciate in infusione. 
                      
                                                            
                    
                    
                
                                                
                  
                    4
                                                                
                                          
                      Appena la crema si sarà raffreddata, prendete la panna montata e incorporatela alla crema mescolando dal basso verso l'alto. Tagliate a pezzi le pesche a aggiungetele alla crema. A questo punto tutti gli ingredienti sono pronti, non vi resta altro che comporre la torta. 
                      
                                                            
                    
                    
                
                                                
                  
                    5
                                                                
                                          
                      Tagliate la torta a metà, bagnate le due parti con la bagna, farcite la base con la crema e coprite con l'altra metà. Cospargete con dello zucchero a velo, guarnite con delle fette di pesche e servite.
                      
                                                            
                    
                    
                
                                              
          
                  