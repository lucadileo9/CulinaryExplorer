DIFFICOLTÀ
media
Il migliaccio con gocce di cioccolato è una variante del classico migliaccio di Carnevale, tipico della tradizione partenopea. Un dolce tradizionale a base di semolino e ricotta, dalla consistenza morbida e scioglievole. In questo caso la crema è arricchita ulteriormente con gocce di cioccolato fondente, che si sposano perfettamente con il profumo agrumato conferito dalle scorze. Con un po’ di zucchero a velo in superficie diventerà una delizia davvero unica… cosa aspettate quindi ad assaggiare il migliaccio con gocce di cioccolato?

                                                                                      
                
                                                                Latte intero
                                                                                          500
                  gr
                                                              
              
                                  
                
                                                                Acqua
                                                                                          500
                  gr
                                                              
              
                                  
                
                                                                Ricotta vaccina
                                                                                          320
                  gr
                                                              
              
                                  
                
                                                                Zucchero
                                                                                          250
                  gr
                                                              
              
                                  
                
                                                                Semolino
                                                                                          200
                  gr
                                                              
              
                                  
                
                                                                Uova
                                                                  4 uova medie -
                                                                  200
                  gr
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Gocce di cioccolato
                                                                                          100
                  gr
                                                              
              
                                  
                
                                                                Scorza di limone
                                                                                          1
                  
                                                              
              
                                  
                
                                                                Scorza di arancia
                                                                                          1
                  
                                                              
              
                                  
                
                                                                Baccello di vaniglia
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per spolverizzare
                                                                      
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa mettete le gocce di cioccolato in freezer: in questo modo non si scioglieranno durante la cottura.

                      
                                          
                      In un tegame capiente versate l'acqua, il latte e unite un pizzico di sale. Aggiungete la scorza dell'arancia e del limone che avrete prelevato con un pelapatate.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite il tegame sul fuoco e fate scaldare il latte per qualche minuto, a fiamma moderata.

                      
                                          
                      Unite il burro a pezzetti e mescolate.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il composto sfiorerà il bollore, eliminate le bucce degli agrumi e unite il semolino a pioggia, mescolando con una frusta a mano.

                      
                                          
                      Proseguite la cottura per 5 minuti, a fuoco basso, mescolando con una spatola, fino a quando non si sarà addensato. Dovrete ottenere una consistenza simile alla polenta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite il composto di semolino in un contenitore basso, con la pellicola a contatto, in modo che si raffreddi completamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo mettete a scolare la ricotta.

                      
                                          
                      Montate le uova con lo zucchero e i semi della bacca di vaniglia, fino ad avere un composto gonfio e spumoso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Lavorate la ricotta a crema.

                      
                                          
                      Aggiungetene 1 cucchiaio alla volta al composto di uova, frullando con la velocità delle fruste al minimo.

                      
                                          
                      In seguito, unite anche il semolino cotto e raffreddato, sempre un cucchiaio alla volta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando avrete ottenuto un impasto cremoso e omogeneo, unite le gocce di cioccolato fredde da freezer e amalgamate con una spatola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Foderate una tortiera apribile da 24 cm con carta forno e versate all'interno l'impasto. Livellate bene.

                      
                                          
                      Cuocete nel forno statico preriscaldato a 200° per un'ora. Se necessario, gli ultimi 10 minuti, coprite con un foglio di carta stagnola, per evitare che il dolce si scurisca troppo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Una volta pronto, lasciate raffreddare completamente nello stampo.

                      
                                          
                      Prima di servire, decorate il migliaccio con gocce di cioccolato con dello zucchero a velo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il migliaccio con gocce di cioccolato si conserva in frigorifero per 3 giorni, meglio se nel suo stampo, coperto con pellicola trasparente o carta stagnola.
Si sconsiglia la congelazione.
                  
                
                              
          
                              Consiglio
                                
                  
                                        Se non amate le gocce di cioccolato potete semplicemente ometterle.
In alternativa potete sostituirle, in pari dose, con dei canditi all'arancia oppure con un mix di arancia candita e cedro candito. Una versione ancora più profumata!
                  
                
                              
          
                  