DIFFICOLTÀ
bassa
Siete alla ricerca di un dolce leggero e profumato? Ecco la torta all'acqua al limone, morbida e soffice, dal gusto delicato, perfetta come dolce vegano e per chi ha intolleranza al lattosio, dato che non contiene latte, uova e burro. Viene preparata in poco tempo semplicemente amalgamando acqua, farina, olio e zucchero. Oggi vi presentiamo una delle versioni migliori: la Torta all'acqua al limone, con succo e scorza di limone. Ne esce una torta profumatissima, con un sentore netto di limone, ma adatta a chiunque, visto i suoi ingredienti, la semplicità del dolce e della sua esecuzione. Perfetta da assaporare a colazione, ma anche per una merenda deliziosa, per grandi e piccini. La sua morbidezza vi sorprenderà!
Scopri anche:

                                                                                      
                
                                                                Farina 00
                                                                                          350
                  gr
                                                              
              
                                  
                
                                                                Acqua
                                                                                          250
                  gr
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Succo di limone
                                                                  ca. 2-3 limoni -
                                                                  120
                  gr
                                                              
              
                                  
                
                                                                Olio di semi
                                                                  girasole o arachide -
                                                                  100
                  gr
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Scorza di limone
                                                                  non trattato -
                                                                  1
                  
                                                              
              
                                  
                
                                                                Zucchero a velo
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versate l'acqua in una scodella e unite lo zucchero. Mescolate brevemente con una frusta a mano, in modo da far sciogliere lo zucchero.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete il succo di limone appena spremuto e l'olio di semi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Grattugiate la scorza di un limone e aggiungetela al composto. Amalgamate con la frusta, giusto per mescolare gli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Successivamente unite la farina setacciata con il lievito, in più riprese, facendo amalgamare le polveri con i liquidi, utilizzando sempre la frusta a mano. In poco tempo, otterrete un composto omogeneo e leggermente denso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Foderate una tortiera apribile da 22 cm con carta forno e versate l'impasto della torta all'acqua al limone all'interno dello stampo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Infornate nel forno statico preriscaldato a 170° per 50 minuti. Gli ultimi 10 minuti, controllate la doratura della superficie: se necessario, coprite con un foglio di carta stagnola. Al termine della cottura, fate la prova stecchino.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      La Torta all'acqua al limone è pronta. Attendente che si raffreddi nel suo stampo. Prima di servire, spolverate con zucchero a velo e decorate con una fettina di limone.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta all'acqua al limone si conserva a temperatura ambiente per 3 giorni, coperta con pellicola trasparente o carta stagnola. Si può anche congelare, già divisa in fette.
                  
                
                              
          
                              Consiglio
                                
                  
                                        Preferite dare una profumazione all'arancia alla vostra torta? Nessun problema! Vi basterà sostituire il succo e la scorza di limone con quella di arancia, rispettando le stesse dosi. Potete aggiungere anche della frutta fresca all'impasto: i mirtilli si sposano perfettamente con il gusto del limone. Nella versione all'arancia, potete optare per 70 g di gocce di cioccolato.
                  
                
                              
          
                  