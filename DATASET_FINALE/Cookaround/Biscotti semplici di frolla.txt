DIFFICOLTÀ
molto bassa
Volete arricchire il vostro cabaret con frollini fragranti e deliziosi fatti in casa da voi? Provate i nostri biscotti semplici di frolla, una ricetta facile che vi permetterà di realizzare un impasto aromatico dal gusto delicato e intramontabile. I biscotti semplici di frolla sono molto friabili ed aromatizzati al limone, ma si possono aromatizzare anche all'arancia, con essenza di mandorla oppure con l'estratto di vaniglia. Arricchiti con le gocce di cioccolato saranno ancora più golosi. Questi biscottini sono ideali per la colazione, per l'ora del tè o per accompagnare un tazza di caffè a fine pasto. Scopri i nostri biscotti per Natale.

                                                                                      
                
                                                                Farina 00
                                                                                          220
                  gr
                                                              
              
                                  
                
                                                                Tuorli d'uovo
                                                                                          3
                  
                                                              
              
                                  
                
                                                                Burro morbido
                                                                                          130
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Buccia di limone grattugiata
                                                                  1 limone -
                                                                  
                  
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i biscotti semplici di frolla, iniziate versando in una ciotola capiente la farina setacciata, il burro morbido tagliato a pezzetti, i tuorli e lo zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete un pizzico di sale, la scorza di un limone grattugiata ed impastate con le mani dentro la ciotola con movimenti veloci. Versate l’impasto sul ripiano e, sempre velocemente, compattate il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto formate un panetto, avvolgetelo nella pellicola trasparente e lasciatelo riposare in frigo per 30 minuti. Trascorso il tempo di riposo, trasferite la frolla su una spianatoia leggermente infarinata e stendete la frolla con un mattarello realizzando una sfoglia di 5 mm.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adesso ritagliate le forme rotonde con un coppapasta della misura che preferite e sistemate i biscotti su una leccarda rivestita con carta forno. Cuocete in forno preriscaldato a 180° per 15 minuti o fin quando non saranno leggermente dorati. Sfornate i biscotti e, una volta raffreddati,  spolverizzate con lo zucchero a velo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  