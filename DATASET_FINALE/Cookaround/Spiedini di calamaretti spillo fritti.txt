DIFFICOLTÀ
media
Gli spiedini di calamaretti spillo fritti sono davvero deliziosi, perfetti per chi vuole portare a tavola qualcosa di sfizioso e che piaccia davvero a tutti. Con questo tipo di cottura questi piccoli molluschi diventano croccanti e irresistibili e credeteci, uno tira l'altro! Questo piatto è perfetto per una cena tra amici o un pranzo in famiglia a base di pesce, e se cercate qualcosa che vada a completare il vostro menù, ecco per voi un'idea strepitosa: provate pasta zucchine e gamberetti, un piatto semplice e gustosissimo!

                                                                                      
                
                                                                Calamaretti spillo
                                                                                          1
                  kg
                                                              
              
                                  
                
                                                                Prezzemolo
                                                                                          1
                  mazzo
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Pane
                                                                  raffermo tritati grossolanamente -
                                                                  200
                  gr
                                                              
              
                                  
                
                                                                Olio di semi per frittura
                                                                                          1
                  l
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Spiedini                                
              
                          

                    
                            
          
                            Preparazione
                                
                  
                    1
                                                                
                                          
                      Tritate piuttosto finemente il prezzemolo e l'aglio, riunite questo trito in un ampio vassoio o in una teglia.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite al trito di prezzemolo e aglio il pane raffermo tritato grossolanamente.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate, a questo punto, gli spiedini: infilzate i calamaretti spillo negli appositi stecchini fino a riempirli quasi completamente.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Passate gli spiedini nel trito aromatico precedentemente realizzato.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Scaldate abbondante olio per fritture in una padella piuttosto capiente e fatevi friggere gli spiedini fino a doratura omogenea.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Prelevate gli spiedini dall'olio e poneteli ad asciugarsi su dei fogli di carta assorbente.

                      
                                          
                      Salate, infine, gli spiedini e serviteli a piacere con del limone o un'insalata fresca.
                      
                                                            
                    
                    
                
                                              
          
                  