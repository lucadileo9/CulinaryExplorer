DIFFICOLTÀ
bassa
Lo sformato di patate e zucchine è un piatto semplice e sfizioso che si prepara con pochi ingredienti e in poco tempo. Come lo sformato di patate, anche questa è una ricetta che si può adattare ai gusti e alle esigenze di tutti, aggiungendo o variando alcuni ingredienti come il formaggio, i salumi o le verdure. Lo sformato di patate e zucchine è un piatto ideale da servire come secondo o come contorno sostanzioso. Preparato anche il giorno prima e poi servito con un'insalata verde condita, diventa la cena veloce che si tiene sempre come jolly per i momenti in cui sei tanto indaffarato con il lavoro o lo studio.

                                                                                      
                
                                                                Patate
                                                                                          500
                  gr
                                                              
              
                                  
                
                                                                Zucchine
                                                                                          350
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Parmigiano grattugiato
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Pangrattato
                                                                  per la teglia -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare lo sformato di zucchine e patate per prima cosa fai lessare le patate in una pentola con abbondante acqua.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lava e spunta le estremità delle zucchine, tagliale a rondelle. In una padella fai scaldare l’olio extra vergine d’oliva, aggiungi le zucchine, il sale e lasciale spadellare a calore vivo per una decina di minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Schiaccia le patate lesse e raccogli la purea in una ciotola, aggiungi le zucchine cotte, le uova, il parmigiano, un pizzico di sale e mescola l’impasto dello sformato.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con un pennello da cucina cospargi di olio uno stampo per plumcake e cospargilo con il pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Metti il composto di patate e zucchine nello stampo e livellalo con un cucchiaio, aggiungi in superficie dell'altro pangrattato e cuoci lo sformato in forno già caldo, in modalità statica a 180°C per circa 35 minuti.

                      
                                          
                      Sforna lo sformato di zucchine e patate, lascialo intiepidire e poi rivolta lo stampo su un piatto o un tagliere in legno, vedrai che lo sformato si sfilerà benissimo per merito del pangrattato con il quale hai prima spolverato il tegame. Gusta lo sformato caldo o freddo, tagliato a fette o a cubetti se devi servirlo in un buffet.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Varianti della ricetta
                                
                  
                                        
Puoi arricchire la ricetta dello sformato di patate e zucchine con cubetti di pancetta, speck o prosciutto cotto.
Puoi aggiungere a piacere della provola o un altro formaggio di tuo gusto nell’impasto.
Per un gusto più deciso, puoi aggiungere del pecorino grattugiato.
Puoi insaporire le zucchine cotte in padella con origano o basilico.

                  
                
                              
          
                              Conservazione
                                
                  
                                        Lo sformato di zucchine e patate si conserva in frigorifero per 2 giorni ben coperto da pellicola alimentare.
                  
                
                              
          
                  