DIFFICOLTÀ
molto bassa
Il latte condensato è una di quelle ricette che si trovano facilmente come base di gelati furbi, semifreddi e creme, ma spesso viene usato anche come ingrediente per brioche o soffici torte. Il latte condensato fatto in casa è estremamente semplice e veloce da preparare, con ingredienti che spesso abbiamo in dispensa: il risultato è ottimo!

                                                                                      
                
                                                                Latte intero
                                                                                          300
                  ml
                                                              
              
                                  
                
                                                                Zucchero
                                                                                          300
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Fecola di patate
                                                                                          1
                  cucchiaio da tavola
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                                Attrezzature
              
                
                                  Barattolo /                                   Cucchiaio di legno /                                   Frusta a mano /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il latte condensato metti in una pentola il burro a temperatura ambiente e la fecola di patate (o l’amido di mais) setacciati. Aggiungi 100 ml di latte freddo e porta sul fuoco. Cuoci qualche minuto a fuoco basso, facendo in modo che il burro si sciolga e che non si formino grumi, mescolando continuamente con una frusta.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Senza togliere dal fuoco aggiungi a filo il restante latte freddo e mescola bene. Aggiungi anche lo zucchero semolato e l’estratto di vaniglia. Continua a mescolare per evitare che il composto si attacchi al fondo della pentola aiutandoti con un cucchiaio. Fai sobbollire il latte zuccherato e lascia cuocere 15-20 minuti sempre a fuoco basso.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Il composto sarà pronto quando velerà il cucchiaio. Quando il latte avrà raggiunto la consistenza perfetta, mentre è ancora molto caldo, versalo in un vasetto di vetro ben pulito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta che il vasetto sarà pieno, chiudi immediatamente con il coperchio e capovolgi con il tappo verso il basso. Lascia raffreddare completamente prima di rigirare il vasetto. Dovrebbe essersi creato il sottovuoto.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Il latte condensato può essere preparato anche con il latte vegetale: viene ottimo con il latte di mandorla, avrà un aroma e un sapore caratteristico. Si consiglia di prepararlo qualche giorno prima dell’utilizzo perchè il riposo in frigo e il perfetto raffreddamento permette al composto di acquistare la consistenza perfetta.
                  
                
                              
          
                              Conservazione
                                
                  
                                        Il latte condensato si mantiene in frigorifero anche per un paio di settimane se nel barattolo si è creato il sottovuoto. Una volta aperto va consumato entro una settimana. Se ne sconsiglia il congelamento che potrebbe compromettere la cremosità del prodotto.
                  
                
                              
          
                  