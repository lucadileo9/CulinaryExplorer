DIFFICOLTÀ
molto bassa
Sfogliatine ai semi di sesamo e papavero...uno snack perfetto per un aperitivo fatto in casa con gli amici, ma anche per completare e arricchire il paniere in tavola nel quale avrete già messo diversi prodotti da forno salati.

                                                                                      
                
                                                                Pasta sfoglia
                                                                  confezione, rettangolare -
                                                                  1
                  
                                                              
              
                                  
                
                                                                Semi di sesamo
                                                                                          
                  q.b.
                                                              
              
                                  
                
                                                                Semi di papavero
                                                                                          
                  q.b.
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare le sfogliatine ai semi di sesamo e papavero è davvero semplice. Vi serviranno pochissimi ingredienti e in poche mosse le avrete pronte in tavola.

                      
                                          
                      Come prima cosa srotolate la pasta sfoglia mantenendola sul foglio di carta forno con la quale solitamente la trovate in vendita.
                      
                                                                                
                    
                    
                    
                
                                                
                  
                    2
                                                                
                                          
                      Sbattete in una ciotolina un uovo intero con due cucchiai di latte e utilizzate questo mix per spennellare uniformemente tutta la sfoglia. Vedrete che rimarrà un po' di uovo e latte nella ciotola, conservatelo, vi servirà più avanti nella ricetta.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Cospargete, ora, la pasta sfoglia con i semi di papavero e di sesamo. Per questa operazione procedete come più vi piace, noi abbiamo voluto concentrare i semi di papavero nella sezione centrale e quelli di sesamo ai lati, ma potete anche spargerli mischiandoli o come preferite.

                      
                                          
                      Se amate altri tipi di semi che potrebbero starci bene potrete aggiungerli proprio in questo passaggio, questo renderà la vostra ricetta unica e personale.
                      
                                                            
                    
                    
                
                                                
                  
                    4
                                                                
                                          
                      Ora, con molta calma e delicatezza, arrotolate la pasta sfoglia partendo da uno dei due lati corti. Abbiate cura di arrotolare stringendo bene i giri, ossia non dovrete lasciare spazio nei vari giri della pasta sfoglia.

                      
                                          
                      Per un risultato ancora migliore, impacchettate il rotolo bello stretto nella carta forno e riponetelo in freezer per circa 15 minuti. In questo modo sarà molto più semplice tagliare il rotolo a fette.
                      
                                                            
                    
                    
                
                                                
                  
                    5
                                                                
                                          
                      Estraete il rotolo dal congelatore e liberatelo dalla pasta sfoglia. Affettate il rotolo in sezione di circa 1 cm di spessore e disponete le fette in una teglia già foderata con della carta forno appoggiandoli di piatto.

                      
                                          
                      Spennellate i rotoli con dell'uovo sbattuto e distribuite sopra qualche granello di sale.
                      
                                                            
                    
                    
                
                                                
                  
                    6
                                                                
                                          
                      Infornate i rotolini a 200°C per 15 minuti circa o fino a doratura. 

                      
                                          
                      Sfornateli e fateli freddare prima di servirli in tavola.
                      
                                                            
                    
                    
                
                                              
          
                  