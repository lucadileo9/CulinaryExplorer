DIFFICOLTÀ
bassa
Le cotolette di maiale fritte sono un piatto veloce e versatile che si presta per cene improvvisate, pranzi al sacco e anche come work food. Le cotolette di maiale fritte si possono personalizzare a piacere, speziando la panatura, per dare al piatto un tocco personale! Se amate i secondi fritti ma volete sperimentare altri generi, provate i calamari fritti speziati.

                                                                                      
                
                                                                Filetto di maiale
                                                                                          8
                  fette
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Pangrattato
                                                                                          300
                  gr
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Batticarne /                                   Carta forno /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Battete le fette di filetto di maiale con il batticarne avendo l'accortezza di inserire la fetta tra due fogli di carta forno, questo vi aiuterà a non sfilacciare la carne.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preparate, quindi, la panatura: aprite le uova in una terrina e sbattetele leggermente con un pizzico di sale con una forchetta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate in una terrina, o direttamente sul piano di lavoro, il pangrattato.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Intanto accendete il fuoco sotto l'olio per fritture affinché possa avere il tempo di scaldarsi.

                      
                                          
                      Passate le fettine dapprima nell'uovo e poi nel pangrattato.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Per una panatura più consistente, ripassate nuovamente le fette nell'uovo e poi nel pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Controllate la temperatura dell'olio immergendo uno stuzzicadenti e verificando che si formino delle bollicine intorno allo stuzzicadenti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Tuffate nell'olio le fettine, una alla volta per friggerle fino a doratura uniforme.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Una volta fritte, prelevate le cotolette dall'olio scolandole il più possibile ed adagiatele su fogli di carta paglia o carta assorbente per asciugarle dell'unto in eccesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Salate le cotolette solo poco prima di servirle.

                      
                                          
                      Servite le cotolette ancora calde accompagnandole con dell'insalata fresca e se volete, degli spicchi di limone.
                      
                                                            
                    
                    
                
                                              
          
                              Note
                                
                  
                                        Come si ottiene una buona frittura?
Per una buona frittura, ricordatevi di non salare mai la panatura o la pastella che utilizzerete: il sale è un alimento che assorbe l'umido e quindi affloscerebbe il risultato finale, danneggiando la croccantezza del prodotto. Salate solo a piatto servito. Quando utilizzate la frittura ad immersione, ricordate di coprire con olio fino a metà del prodotto adagiato in padella e rivoltatelo per una frittura uniforme. Nella frittura ad immersione, girare il prodotto quando viene a galla.
Come si vede se l'olio è a giusta temperatura?
Per verificare se l'olio ha raggiunto la giusta temperatura prima di immergere gli alimenti, bagnateci uno stuzzicadenti: se la punta immersa inizia a sfrigolare, l'olio è pronto. Il grasso in eccesso dopo la cottura va sempre eliminato posando il fritto sulla carta assorbente o sulla apposita carta per frittura che si trova in commercio. 
                  
                
                              
          
                  