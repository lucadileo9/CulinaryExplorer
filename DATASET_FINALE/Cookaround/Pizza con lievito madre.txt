DIFFICOLTÀ
media
La pizza con lievito madre, è una pizza leggera e alveolata da preparare a casa come nella migliore delle tradizioni della panificazione casalinga, la ricetta perfetta per chi ama impastare la pizza e avere un risultato ottimo.

                                                Ingredienti per l'impasto
                                                                      
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          350
                  ml
                                                              
              
                                  
                
                                                                Lievito madre
                                                                  rinfrescato e al raddoppio -
                                                                  100
                  gr
                                                              
              
                                  
                
                                                                Olio extravergine d'oliva (EVO)
                                                                                          10
                  ml
                                                              
              
                                  
                
                                                                Sale
                                                                                          10
                  gr
                                                              
              
                                                                                      Ingredienti per la farcitura
                                                                      
                
                                                                Salsa di pomodoro pronta
                                                                                          250
                  ml
                                                              
              
                                  
                
                                                                Mozzarella
                                                                                          250
                  ml
                                                              
              
                                  
                
                                                                Salame
                                                                                          100
                  gr
                                                              
              
                                  
                
                                                                Olive
                                                                                          50
                  gr
                                                              
              
                                  
                
                                                                Olio extravergine d'oliva (EVO)
                                                                                          15
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pizza con lievito madre sciogli il lievito madre spezzettato in 100 ml di acqua a temperatura ambiente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Setaccia la farina in una ciotola e versa al centro il lievito sciolto, aiutandoti con un cucchiaino, fallo assorbire dalla farina. Versa la restante acqua e impasta. Quando l’impasto avrà preso struttura incorpora il sale continuando a lavorare l’impasto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi anche l’olio come ultimo ingrediente. Quando il panetto avrà raggiunto una consistenza liscia ed omogenea mettilo a lievitare in una ciotola unta e coprila con pellicola da cucina, lascia riposare fino al raddoppio dell'impasto, che avverrà in circa 6-8 ore, in luogo riparato da correnti d’aria.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Al raddoppio dell'impasto, ribaltalo su una spianatoia infarinata e staccane 3 panetti da 280g. circa. Allargarli con delicatezza poi rimbocca l'impasto verso il centro, capovolgi e dai una forma tonda. Lascia riposare in una cassettina dai bordi alti, distanziati tra loro e coperti ancora per 2 ore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A riposo avvenuto allarga i panetti dal centro verso l’esterno con i polpastrelli delle dita. Versa in una ciotola la salsa di pomodoro, l’olio, il sale e mescola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Condisci con la salsa e la mozzarella, le fettine di salame e le olive e cuoci la pizza in forno già caldo alla massima potenza, nella parte più bassa, per 5 minuti poi spostare la pizza a metà e completa la cottura per altri 5 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        L’ideale è mangiare la pizza appena pronta e ben calda.
                  
                
                              
          
                              Consiglio
                                
                  
                                        Il lievito madre per impastare la pizza dev’essere rinfrescato e raddoppiato di volume, in modo che abbia la forza necessaria a far lievitare la pizza. La farcitura può essere personalizzata a piacere. Per allargarla è utile usare la farina di semola e scuotere l’eccesso prima di condire ed infornare. Cuoci alla massima potenza consentita dal forno di casa, l’ideale è avere una pietra refrattaria e cucinare la pizza poggiandola direttamente sopra.
                  
                
                              
          
                  