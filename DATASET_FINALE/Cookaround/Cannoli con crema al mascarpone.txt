DIFFICOLTÀ
molto bassa
I cannoli con crema al mascarpone, sono dei dolcetti molto semplici da cucinare in casa. La nostra ricetta prevede l'utilizzo della pasta sfoglia già pronta, per evitare sprechi sui ritagli ti consiglio di optare per la pasta sfoglia di forma rettangolare. La crema al mascarpone, poi, è molto semplice da realizzare, senza cottura, senza uova, la monti in pochi minuti con l'ausilio di semplici fruste elettriche. I nostri cannoli con crema al mascarpone sono la ricetta perfetta quando hai bisogno di avere un dolce goloso da servire senza perderci troppo tempo sopra.

                                                Ingredienti per i cannoli
                                                                      
                
                                                                Pasta sfoglia rettangolare
                                                                                          1
                  
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                      Ingredienti per la crema
                                                                      
                
                                                                Panna fresca liquida
                                                                                          200
                  ml
                                                              
              
                                  
                
                                                                Mascarpone
                                                                                          200
                  gr
                                                              
              
                                  
                
                                                                Zucchero a velo
                                                                                          1
                  cucchiaio da tavola
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                      Ingredienti per la decorazione 
                                                                      
                
                                                                Granella di pistacchi
                                                                                          
                  q.b.
                                                              
              
                                  
                
                                                                Gocce di cioccolato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per cucinare i cannoli con crema al mascarpone, inizia a preparare i cannoli: togli la pasta sfoglia dal frigo qualche minuto prima di utilizzarla, questo eviterà che si rompa mentre l'andrai a distendere. Una volta che avrai srotolato la pasta sfoglia, utilizzando una rotella, ricava delle strisce larghe un paio di cm. dal lato più lungo. Arrotola ogni striscia attorno alle formine per cannoli in alluminio. Puoi utilizzare sia le formine cilindriche, sia quelle con la punta. Disponi i cannoli ottenuti su una teglia ricoperta con carta forno e cospargi con zucchero a velo.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preriscalda il forno, statico, a 200°C. Inforna e cuoci per 15-20 minuti. Devono risultare dorati. Lascia raffreddare e sfila, con delicatezza, lo stampo interno.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora prepara la crema al mascarpone senza uova e senza cottura: in una ciotola versa la panna fresca liquida. Aggiungi lo zucchero a velo. Lavora con le fruste elettriche fino ad avere una consistenza spumosa. Aggiungi il mascarpone e l'estratto di vaniglia, continua a montare sempre con lo sbattitore fino ad avere un composto omogeneo e ben gonfio.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Metti la crema al mascarpone in una tasca da pasticceria. Riempi i cannoli con la crema. Decora 4 cannoli con granella di pistacchio e i restanti 4 con gocce di cioccolato
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare i cannoli in frigorifero per un paio di giorni. I cannoli devono essere riposti in un contenitore con chiusura ermetica.
                  
                
                              
          
                              Consiglio
                                
                  
                                        Se vuoi anticipare il lavoro, puoi preparare sia i cannoli sia la crema in anticipo, ma assemblali solo poco prima di portarli in tavola per mantenere croccante il guscio di pasta sfoglia che, a contatto con la crema per troppo tempo, potrebbe ammorbidirsi. Puoi decorare i cannoli con la granella di frutta secca che preferisci, anche di mandorle o nocciole. 
                  
                
                              
          
                  