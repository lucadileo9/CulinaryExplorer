DIFFICOLTÀ
media
Gli spaghetti allo scoglio al cartoccio sono un primo piatto estremamente gustoso ed elegante, una variante del classico piatto di spaghetti allo scoglio, un classico intramontabile della nostra tradizione culinaria. In questa ricetta sono serviti in cartocci monoporzioni ripassati in forno per dare un tocco più avvolgente a questo primo piatto e rendere ancora più accattivante la presentazione in tavola.

                                                                                      
                
                                                                Spaghetti
                                                                                          320
                  gr
                                                              
              
                                  
                
                                                                Vongole
                                                                  già spurgate -
                                                                  500
                  gr
                                                              
              
                                  
                
                                                                Gamberi
                                                                                          250
                  gr
                                                              
              
                                  
                
                                                                Cozze
                                                                                          500
                  gr
                                                              
              
                                  
                
                                                                Pomodorini  ciliegino
                                                                                          150
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli spaghetti allo scoglio al cartoccio lavare i gamberi sotto l'acqua corrente, eliminare il carapace e tirare il filo dell’intestino.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavare le cozze sotto l'acqua corrente raschiando l'esterno per eliminare eventuali impurità, poi metterle in una padella e cuocere qualche minuto con il coperchio per farle aprire, filtrare il brodino, sgusciarne la metà e tenere tutto da parte.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Mettere in padella anche le vongole già spurgate, coprire con un coperchio e lasciarle aprire cuocendole per qualche minuto, filtrare il brodino, sgusciarne la metà e tenere tutto da parte
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lavare i pomodorini ciliegini, togliere il picciolo e dividerli in quattro parti. Scaldare in una padella quattro cucchiai di olio extravergine d’oliva con un aglio sbucciato e lasciarlo soffriggere per due minuti, poi versare i pomodorini precedentemente tagliati. Lasciare cuocere cinque minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mettere nella stessa padella i gamberi sgusciati, le cozze e le vongole, aggiungere un mestolo del brodino delle cozze ed uno di quello delle vongole e lasciare cuocere per una decina di minuti fino a farne evaporare la metà.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Nel frattempo cuocere molto al dente gli spaghetti e scolarli. Saltare velocemente gli spaghetti in padella con i frutti di mare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Prendere un foglio di carta forno e poggiarlo in un piatto fondo. Con l'aiuto di una forchetta aggiungere gli spaghetti conditi, completare con un filo d'olio e chiudere le due estremità della carta forno a caramella lasciando la parte centrale semiaperta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Procedere allo stesso modo per le altre tre porzioni infine sistemare in una teglia da forno e completare la cottura a 200°C per 10 minuti. Appena pronti completare mettendo del prezzemolo tritato finemente nel cartoccio e portare in tavola ben caldi.
                      
                                                              
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il condimento a base di frutti di mare può essere preparato anche il giorno prima e conservato in frigorifero.
                  
                
                              
          
                              Consiglio
                                
                  
                                        Si può personalizzare il sugo aggiungendo altro pesce come calamari o merluzzo sbriciolato. In alternativa agli spaghetti si possono usare le linguine oppure della pasta corta come i paccheri
                  
                
                              
          
                  