DIFFICOLTÀ
bassa
I paccheri alla napoletana costituiscono un primo piatto davvero molto semplice, con l'utilizzo di pochi ingredienti ma di grande genuinità. A partire dal classico soffritto di odori, cipolla, sedano e carota per arrivare alla passata di pomodoro, preferibilmente quella che voi stessi avete preparato sul finire della stagione estiva per poter godere della dolcezza dei pomodori anche in stagioni meno ricche.

                                                                                      
                
                                                                Paccheri
                                                                                          400
                  gr
                                                              
              
                                  
                
                                                                Pomodori pelati
                                                                                          800
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  ml
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Lardo
                                                                                          60
                  gr
                                                              
              
                                  
                
                                                                Basilico
                                                                                          5
                  foglie
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare dei paccheri alla napoletana come si deve, dovrete dedicarvi inizialmente al soffritto. Preparate, quindi, un battuto di sedano, carota e cipolla nelle quantità indicati negli ingredienti.

                      
                                          
                      Se utilizzate un tritatutto abbiate cura di azionarlo ad impulsi per ottenere un composto tritato piuttosto finemente e non in poltiglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete al battuto di odori anche il lardo dapprima già diviso in piccoli pezzi per evitare di dover tritare troppo le verdure.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Scaldate un giro d'olio in una casseruola, aggiungetevi il battuto e lasciatelo soffriggere a fiamma moderata. Prestate attenzione a non farlo bruciare o colorare troppo.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando il soffritto sarà ben soffritto, aggiungete nella casseruola, i pomodori pelati frullati.

                      
                                          
                      Mescolate e insaporite con le foglie di basilico ed un pizzico di sale.

                      
                                          
                      Coprite parzialmente il tegame con un coperchio e lasciate cuocere a fuoco medio-basso per circa 40 minuti, in modo da far restringere bene il sugo.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando il sugo è pronto, portate a bollore una pentola con dell'acqua, salatela e lessateci i paccheri al dente.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Mentre i paccheri cuociono, in una padella mettete un'abbondante porzione di sugo e scaldatelo aggiungendo un mezzo mestolo di acqua di cottura della pasta, in modo tale, che con l'aiuto dell'amido della pasta, si venga a formare una crema.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Scolate i paccheri due minuti prima del termine di cottura, trasferiteli nella padella con il sugo, lasciate insaporire, aggiungete una spolverata di parmigiano grattugiato, mescolate delicatamente e lasciate che il sugo si amalgami completamente con la pasta.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Impiattate e servite con dell'altro parmigiano grattugiato e se gradite anche una macinata di pepe nero.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso preparare questo piatto con altri tipi di pasta?
Sicuramente si, i paccheri sono il formato di pasta ideale per questo sugo ma è chiaro che è possibile scegliere il formato di pasta preferito. Consiglio comunque di mantenere la scelta tra i formati di pasta corti.
Non ho i pelati preparati da me, posso usare una passata di pomodoro del supermercato?
Si, certamente! E' ovvio che non tutti disponiamo della possibilità di preparare dei pelati o della passata fatta in casa ed in questo caso ci corre in aiuto l'industria alimentare. A mio gusto sono sempre preferibili i pelati rispetto alla passata anche se poi sarà necessario utilizzarli frullati.
                  
                
                              
          
                    
            Rivedi la ricetta
            
          
                  