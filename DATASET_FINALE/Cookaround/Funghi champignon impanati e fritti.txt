DIFFICOLTÀ
bassa
I funghi champignon impanati e fritti sono uno sfizio autunnale prelibato, da consumare come contorno o antipasto. Se non avete mai assaggiato i funghi impanati questa ricetta vi aprirà nuovi e gustosi orizzonti di sapori. Sono così buoni, che vi sembrerà di mangiare delle cotolette in formato mignon. Sicuramente avranno un grande successo sulla vostra tavola e conquisteranno i palati di grandi e piccini. Non vi resta che sperimentare questo piatto prelibato e provare altre deliziose ricette con i funghi:

                                                                                      
                
                                                                Funghi champignon
                                                                                          300
                  gr
                                                              
              
                                  
                
                                                                Pangrattato
                                                                                          180
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Latte
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Prezzemolo tritato
                                                                                          
                  q.b.
                                                              
              
                                  
                
                                                                Olio di arachidi
                                                                  per friggere -
                                                                  500
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la ricetta dei funghi champignon impanati e fritti per prima cosa pulite i funghi: eliminate i residui terrosi con un panno umido o con della carta assorbente leggermente inumidita. E' importante che non vengano lavati sotto l'acqua corrente, dato che l'assorbirebbero, diventando mollicci. Tagliate i funghi a fettine abbastanza sottili.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Rompete le uova in una ciotola le uova e unite il latte e un pizzico di sale. Sbattete le uova con una forchetta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate anche una ciotola con la farina e un piattino con il pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendete una fettina di champignon e passatela, da entrambi i lati, prima nella farina, poi nell'uovo sbattuto e infine nel pangrattato, facendolo aderire molto bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Appoggiate man mano i funghi champignon impanati su un vassoio o su della carta da forno in attesa di essere fritti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In una padella piuttosto ampia, scaldate l'olio di semi fino ad una temperatura ottimale di 170°. Adagiate all'interno i funghi champignon e friggeteli per 3/4 minuti per lato, girandoli a metà cottura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Una volta dorati da entrambi le parti, scolateli dall'olio e adagiateli su della carta da cucina, in modo da assorbire l'olio in eccesso. Salate leggermente e procedete con la frittura degli altri funghi champignon impanati, fino ad esaurimento.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Portate a tavola i vostri funghi champignon impanati e fritti, ancora caldi, spolverati leggermente con poco prezzemolo tritato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        I funghi champignon impanati e fritti vanno consumati ancora caldi o nel giro di alcune ore. Se dovessero avanzare, conservateli per 1 giorno in frigorifero, all'interno di un contenitore ermetico. Si sconsiglia la congelazione.
                  
                
                              
          
                              Consiglio
                                
                  
                                        Per una panatura ancora più saporita, potete utilizzare 150 g di pangrattato, 30 g di parmigiano grattugiato e 1 cucchiaio di prezzemolo tritato. Potete utilizzare anche altri aromi, come origano o erba cipollina. 
                  
                
                              
          
                  