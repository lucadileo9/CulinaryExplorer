DIFFICOLTÀ
molto bassa
Oggi parliamo delle crêpes alle fragole!

                                                Ingredienti per le crêpes
                                                                      
                
                                                                Latte
                                                                                          320
                  ml
                                                              
              
                                  
                
                                                                Farina 00
                                                                                          130
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Burro fuso
                                                                                          20
                  gr
                                                              
              
                                                                                      Ingredienti per il ripieno di fragole
                                                                      
                
                                                                Fragole
                                                                                          300
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Vino bianco
                                                                                          1
                  bicchiere
                                                              
              
                                                                                                Attrezzature
              
                
                                  Ciotole /                                   Mestolo /                                   Padella per crêpes /                                   Pentolino                                
              
                          

                    
                            
          
                            Preparazione
                                
                  
                    1
                                                                
                                          
                      In un pentolino sciogli il burro, spegni il fuoco e metti da parte.

                      
                                          
                      Prendi una ciotola capiente e sgusciaci le uova intere, setaccia la farina e aggiungila alle uova nella ciotola, unisci 100 ml di latte e mescola fino ad ottenere un composto omogeneo, a questo punto il burro fuso si sarà raffreddato, quindi puoi aggiungerlo al composto, infine unisci il latte rimanente.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendi un padellino per le crêpes e ungilo con una noce di burro, quando è caldo versaci un mestolino di impasto e ruota il pentolino per coprire bene il fondo. Cuoci e gira dall'altro lato aiutandoti con una spatola, quando anche il secondo lato sarà cotto porta la crêpe in un piatto. Prosegui così fino ad esaurimento dell'impasto, le crêpes le puoi tenere impilate una sull'altra nel piatto, non si attaccano!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara il ripieno: lava e togli il picciolo alle fragole, tagliale a pezzi e mettile in un padellino insieme allo zucchero e al vino, cuoci per 10 o 15 minuti a fuoco medio avendo cura di mescolare molto spesso con un cucchiaio di legno.

                      
                                          
                      Quando il ripieno si sarà ristretto e lo zucchero caramellato, inizia a farcire le crêpes mettendo un cucchiaio di ripieno alla fragola al centro e ripiegando la crêpe a ventaglio. 

                      
                                          
                      Porta i ventagli di crêpes su un piatto da portata, spolverizza con zucchero a velo e decora con una fragola fresca tagliata a fette. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  