DIFFICOLTÀ
bassa
Il risotto all'arrabbiata è un primo piatto alternativo alla più classica pasta all'arrabbiata, un primo piatto di carattere, piccante e aromatico allo stesso tempo. Il risotto all'arrabbiata è un'ottima idea anche per accontentare i vostri amici celiaci, il riso, infatti, è noto per non contenere glutine, responsabile delle reazioni allergiche.

                                                                                      
                
                                                                Riso
                                                                                          320
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Peperoncini piccanti
                                                                  uno rosso e uno verde -
                                                                  2
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Pomodori pelati
                                                                  frullati -
                                                                  400
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                brodo vegetale
                                                                                          500
                  ml
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per questo risotto all'arrabbiata preparate come prima cosa gli ingredienti per il sugo: dovrete affettare l'aglio piuttosto finemente e i peperoncini piccanti in fette un po' più spesse. Noi abbiamo utilizzato due peperoncini piccanti piuttosto grandi ma voi potrete utilizzare i peperoncini che più preferite e in quantità adatta al vostro gusto per il piccante.

                      
                                          
                      Passate, quindi, al prezzemolo che dovrà essere tritato finemente dopo averlo ben lavato.
                      
                                                                                
                    
                    
                    
                
                                                
                  
                    2
                                                                
                                          
                      Scaldate, quindi, un bel giro d'olio extravergine d'oliva in una padella e quando ben caldo, aggiungete i peperoncini, l'aglio ed il prezzemolo appena preparati e lasciate soffriggere a fiamma vivace.

                      
                                          
                      Aggiungete, quindi, il pomodoro. Noi preferiamo sempre utilizzare un pomodoro pelato frullato piuttosto che la passata, ma voi fate come più preferite.

                      
                                          
                      Salate il sugo e lasciatelo cuocere per una quindicina di minuti.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A parte, in una nuova padella che sia abbastanza capiente per contenere il risotto, fate scaldare un bel giro d'olio extravergine d'oliva. Aggiungete il riso e fatelo tostare a fiamma vivace fino a che i chicchi non siano diventati traslucenti.
                      
                                                            
                    
                    
                
                                                
                  
                    4
                                                                
                                          
                      Fate cuocere il risotto aggiungendo via via del brodo vegetale. Aggiungete ulteriore brodo solo quando il risotto avrà assorbito completamente il precedente.
                      
                                                            
                    
                    
                
                                                
                  
                    5
                                                                
                                          
                      A circa metà cottura, potrete insaporire il risotto con il sugo all'arrabbiata preparato in precedenza. Portate il risotto a cottura completa.
                      
                                                            
                    
                    
                
                                                
                  
                    6
                                                                
                                          
                      Infine non vi resta che mantecare il risotto con un giro d'olio extravergine d'oliva e del parmigiano grattugiato.
                      
                                                            
                    
                    
                
                                              
          
                  