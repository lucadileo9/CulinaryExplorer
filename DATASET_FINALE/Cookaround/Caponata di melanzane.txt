DIFFICOLTÀ
molto bassa
La caponata di melanzane è una delle tantissime varianti di un contorno estivo, mediterraneo, tipico del sud Italia, dove le melanzane sono ampiamente coltivate e reperibili per quasi tutto l'anno. Tra le ricette siciliane troviamo la caponata alla siciliana e la caponatina, due versioni famosissime, arricchite da frutta secca e verdura colorata. Prova a cucinare anche tu, con le tue mani, questa semplice, economica e saporita ricetta e porta in tavola una buonissima caponata con melanzane di stagione. 

                                                                                      
                
                                                                Melanzane
                                                                                          1
                  kg
                                                              
              
                                  
                
                                                                Sedano
                                                                                          500
                  gr
                                                              
              
                                  
                
                                                                Passata di pomodoro
                                                                                          250
                  gr
                                                              
              
                                  
                
                                                                Olive nere
                                                                  denocciolate -
                                                                  100
                  gr
                                                              
              
                                  
                
                                                                Cipolle
                                                                                          100
                  gr
                                                              
              
                                  
                
                                                                Capperi
                                                                                          50
                  gr
                                                              
              
                                  
                
                                                                Zucchero
                                                                                          40
                  gr
                                                              
              
                                  
                
                                                                Aceto di vino bianco
                                                                                          30
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Olio di arachidi
                                                                                          
                  q.b.
                                                              
              
                                                                                                Attrezzature
              
                
                                  Pentola /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Lava le coste di sedano, togli eventuali filamenti e taglialo a pezzi, infine mettili in poca acqua bollente per farli bollire. 

                      
                                          
                      Lava e taglia a pezzi anche le melanzane, soffriggile in padella con poco olio extravergine d'oliva.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A parte, fai soffriggere anche la cipolla tritata, quindi aggiungi il passato di pomodoro; lascia cuocere fino a che il sugo risulterà leggermente ristretto.

                      
                                          
                      A questo punto, unisci alla padella anche il sedano, le melanzane, i capperi e le olive; regola di sale dopo aver assaggiato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lascia cuocere la caponata di melanzane a fuoco lento, se necessario aggiungi un mestolo di acqua di cottura del sedano. Prima di togliere dal fuoco, insaporisci la preparazione con lo zucchero e l'aceto mescolando per amalgamare bene i sapori. Togli dal fuoco e fai freddare la caponata di melanzane prima di servirla.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							La caponata di melanzane si può fare con tutte le melanzane?
  							Sì, ma la ricetta originale, o quantomeno la più quotata come tale, prevede l'utilizzo della Violetta lunga palermitana, per la sua dote specifica di resistere ala doppia cottura.
  						
  					  						
  							Come posso servire la caponata di melanzane?
  							Può essere servita a tavola come contorno o antipasto ma anche, accompagnata dal pane, come piatto unico.
  						
  										
				
              
          
                  