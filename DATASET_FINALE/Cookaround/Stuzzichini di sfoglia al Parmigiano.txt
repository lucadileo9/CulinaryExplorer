DIFFICOLTÀ
molto bassa
Per una piacevole serata in compagnia cosa c'è di meglio di stappare delle bollicine? Da accompagnare a stuzzichini al formaggio magari! Gli stuzzichini al Parmigiano si prepararano in pochissimo tempo con pochissimi passaggi. Sono finger food sfiziosissimi, da servire magari assieme a crostini, che solleticheranno le papille gustative dei vostri ospiti. Sono realizzati con pasta sfoglia, arricchiti da Parmigiano e pronti in 15 minuti: ideali per portare in tavola come aperitivo sfizioso, pratico e croccante, con un tocco profumato dato dal rosmarino, che piacerà a tutti i vostri ospiti!

                                                Ingredienti per 72 stuzzichini
                                                                      
                
                                                                Rotolo di pasta sfoglia
                                                                                          1
                  
                                                              
              
                                  
                
                                                                Parmigiano Reggiano grattugiato
                                                                                          40
                  
                                                              
              
                                  
                
                                                                Formaggio spalmabile
                                                                                          50
                  gr
                                                              
              
                                  
                
                                                                Rosmarino
                                                                                          
                  q.b.
                                                              
              
                                  
                
                                                                Semi di papavero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Fate riposare la sfoglia fuori dal frigo per qualche minuto. Intanto preparate una teglia ampia e accendete il forno a 200°, ventilato. Srotolate la sfoglia e farcitela spalmando il formaggio fresco su metà del rettangolo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete qualche ago di rosmarino, regolando la quantità in base al vostro gusto.

                      
                                          
                      Cospargete tutto di parmigiano grattugiato e richiudete la sfoglia a metà.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Distribuite, quindi, i semi di papavero sulla superficie e, aiutandovi con una rotella da pizza, tagliate tanti piccoli quadretti, praticando dei tagli per lungo su tutta la sfoglia.

                      
                                          
                      Trasferite la sfoglia nella teglia e infornate per 10 minuti. A fine cottura, quando si saranno un po’ raffreddati, è possibile separare facilmente gli stuzzichini di sfoglia l’uno dall’altro, per poterli trasferire in una ciotolina e servirli!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Gli stuzzichini di sfoglia al parmigiano vanno consumati entro breve tempo per avere una sfoglia croccante e lucida.
                  
                
                              
          
                              Consiglio
                                
                  
                                        Potete personalizzare l’interno dei vostri stuzzichini come più preferite, giocando con le erbe aromatiche e con i formaggi da spalmare.
                  
                
                              
          
                  