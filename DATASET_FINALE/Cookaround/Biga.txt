DIFFICOLTÀ
bassa
Con la ricetta di oggi impareremo a fare la biga. La biga è un preimpasto che si preparara una notte prima, o comunque, fino alle 24 precedenti alla realizzazione del lievitato che si vuole preparare, te la consiglio per l'impasto della pizza! 

                                                                                      
                
                                                                Farina 0
                                                                  meglio se farina di forza -
                                                                  300
                  gr
                                                              
              
                                  
                
                                                                Acqua
                                                                                          150
                  gr
                                                              
              
                                  
                
                                                                Lievito di birra fresco
                                                                                          1
                  gr
                                                              
              
                                                                                                Attrezzature
              
                
                                  Canovaccio /                                   Ciotola                                
              
                          

                    
                            
          
                            Preparazione
                                
                  
                    1
                                                                
                                          
                      Versa la farina di forza in una ciotola, aggiungi il lievito e l’acqua fredda.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavora gli ingredienti a mano, ribaltali sul piano da lavoro e continua a lavorarli solo per qualche istante, la biga non necessita di essere lavorata a lungo, al contrario è meglio se poco lavorata, devi semplicemente far assorbire l’acqua e ottenere un panetto. Lascia lievitare la biga coperta con pellicola a temperatura ambiente per 18/24 ore circa, oppure riponila in frigorifero e conservala per 36/48 ore circa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta passate le ore di lievitazione, la biga sarà ormai pronta per i tuoi impasti, calcola che la biga deve essere più o meno un terzo dell'impasto, quindi per un impasto che prevede 1 kg di farina ne utilizzerai 300 g. per la biga e 700 g. per l’impasto
                      
                                                            
                    
                    
                
                                              
          
                              Conservazione
                                
                  
                                        La biga, come spiegato sopra, si può conservare e lasciar maturare in frigorifero fino a un massimo di 48 ore. Si sconsiglia la congelazione.
                  
                
                              
          
                              Consiglio
                                
                  
                                        La biga si può realizzare anche con idratazione al 45%, calcola però che questa avrà un aspetto molto asciutto, infatti scegliendo questo tipo di idratazione, l’impasto risulterà slegato. Se scegli di utilizzare una farina diversa, ad esempio una farina integrale, necessiterà di tempi più brevi, quindi controlla prima la tua biga, i tempi variano per la presenza della crusca che ne velocizza il processo di lievitazione.
                  
                
                              
          
                  