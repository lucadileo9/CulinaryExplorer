DIFFICOLTÀ
bassa
Le cipolle rosse caramellate sono un piatto sfiziosissimo e facile da cucinare. Questa ricetta è un accompagnamento perfetto per la carne rossa o per il pesce azzurro, speciale se servita a contorno di formaggi, meglio se stagionati.

                                                                                      
                
                                                                Cipolle rosse
                                                                                          5
                  
                                                              
              
                                  
                
                                                                Zucchero di canna
                                                                                          80
                  gr
                                                              
              
                                  
                
                                                                Aceto balsamico
                                                                                          30
                  ml
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa sbuccia le cipolle rosse, tagliale a metà e quindi a fette e raccoglile in una terrina.

                      
                                          
                      In una padella antiaderente fai sciogliere a fiamma dolce il burro, unisci la cipolla e mescola, a questo punto aggiungi anche lo zucchero di canna .
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Bagna con l’aceto balsamico e un pizzico di sale, tieni la  fiamma bassa e cuoci per circa 20 minuti, mescolando spesso.

                      
                                          
                      Per non fare attaccare le cipolle alla padella, è importante mescolarle spesso, infatti, se si dovessero bruciare rovineresti irrimediabilmente la riuscita del piatto.

                      
                                          
                      Le cipolle devono diventare trasparenti e, nello stesso tempo, mantenere il colore rosso.

                      
                                          
                      Una volta terminata la cottura lascia raffreddare e metti in piccoli piatti o ciotole. Vanno consumate fredde o tiepide.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Conservazione
                                
                  
                                        Le cipolle caramellate possono essere conservate in frigo anche per 4-5 giorni se riposte in un contenitore chiuso o coperte con pellicola per alimenti.
Possono anche essere conservate in congelatore, negli appositi contenitori, per due o tre mesi.
                  
                
                              
          
                              Consiglio
                                
                  
                                        Per ottenere la bella colorazione brillante finale, ti consiglio di usare le cipolle rosse di Tropea per questa ricetta.
Se non hai in casa lo zucchero di canna procedi allo stesso modo con lo zucchero semolato, otterrai un colore meno intenso, ma comunque gradevole.
Se preferisci le cipolle bianche puoi procedere nel modo indicato per le cipolle rosse e otterrai ugualmente un ottimo risultato. Per cucinare questa ricetta con le cipolle bianche  puoi utilizzare un  aceto balsamico dal sapore più morbido. Se ami invece i gusti intensi puoi sostituire l'aceto balsamico con l’aceto di mele. Se ti piace invece il sapore “ piccante” una spolverata di pepe nero le renderà perfette per te.
                  
                
                              
          
                  