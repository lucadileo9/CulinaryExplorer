DIFFICOLTÀ
media


                                                                                      
                
                                                                Coscia di agnello
                                                                                          1
                  kg
                                                              
              
                                  
                
                                                                Aglio
                                                                                          1
                  
                                                              
              
                                  
                
                                                                Carciofi
                                                                                          2
                  
                                                              
              
                                  
                
                                                                Rosmarino
                                                                                          20
                  gr
                                                              
              
                                  
                
                                                                Vino rosso
                                                                                          250
                  ml
                                                              
              
                                  
                
                                                                Olio extravergine d'oliva (EVO)
                                                                                          300
                  ml
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Brodo di carne
                                                                                          1,2
                  l
                                                              
              
                                  
                
                                                                Scalogno
                                                                                          3
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola /                                   Forno /                                   Frigorifero /                                   Frullatore ad immersione /                                   Teglia                                
              
                          

                    
                            Preparazione
                                
                  
                    1
                                                                
                                          
                      Prendete il cosciotto di agnello, disossatelo e tagliatelo a pezzettoni. Tritate metà dell'aglio a disposizione e pulite 15 g del rosmarino.

                      
                                          
                      Praticate più incisioni in ogni pezzo di agnello ed inserite in ciascuna incisione l'aglio ed il rosmarino preparati; salate e pepate abbondantemente la carne.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Raccogliete i pezzettoni di agnello in una ciotola possibilmente non di metallo ed irroratela con metà del vino rosso a disposizione e con l'olio d'oliva.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciate marinare la carne in frigorifero per circa 2 ore.

                      
                                          
                      Trasferite quindi la carne con la sua marinata in una teglia da forno e distribuite tutto intorno gli spicchi d'aglio rimasti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Cuocete l'agnello nel forno già caldo a 230°C per circa 20 minuti, quindi abbassate la temperatura a 160°C e proseguite la cottura per 1 ora, o fino a quando la carne sarà cotta ma ancora tenera.

                      
                                          
                      Nel frattempo mondate i carciofi, privateli delle foglie esterne più dure e del gambo, tagliateli in quarti ed eliminate la barbetta interna.

                      
                                          
                      Conservate i carciofi man mano che li preparate in una ciotola piena d'acqua acidulata con il succo di limone per evitare che si anneriscano per effetto dell'ossidazione.

                      
                                          
                      Aggiungete quindi i carciofi nella teglia con l'agnello circa 20 minuti prima del termine della cottura.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando l'agnello sarà cotto, trasferite la carne e i carciofi su un piatto da portata e teneteli in caldo.

                      
                                          
                      Trasferite il fondo di cottura dell'agnello con tutti gli spicchi d'aglio arrostiti in una casseruola sul fuoco. Eliminate il grasso in eccesso e aggiungetevi gli scalogni, mondati e affettati e il vino rosso rimasto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete il tutto a fuoco vivo fino a quando il liquido si sarà ridotto; aggiungete quindi il brodo di manzo e cuocete, mescolando di continuo fino a quando la salsa sarà ben addensata.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Se preferite ottenere una salsa più liscia, frullatela con l'ausilio di un frullatore ad immersione.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Irrorate l'agnello e i carciofi con la salsa all'aglio e al vino e guarnite il tutto con il rosmarino rimanente. Servite immediatamente accompagnando, a piacere, con insalata verde e crostini all'aglio.
                      
                                                            
                    
                    
                
                                              
          
                                                                    Come tritare
                    
                                                                  
          
                                                                    Come marinare
                    
                                                                  
          
                  