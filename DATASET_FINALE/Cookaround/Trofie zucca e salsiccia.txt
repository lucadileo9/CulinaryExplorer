DIFFICOLTÀ
molto bassa
Autunno, tempo di piatti avvolgenti e cremosi, con sapori forti e colori accesi. La ricetta che ti proponiamo oggi è un primo piatto autunnale, perfetto con la zucca fresca appena raccolta nell'orto: le trofie zucca e salsiccia. Abbiamo scelto le trofie che si sposano benissimo con la consistenza della zucca, l'aggiunta della salsiccia bilancia il tono dolciastro della zucca per regalarti un'esperienza golosa ad ogni morso. 

                                                                                      
                
                                                                Trofie
                                                                                          400
                  gr
                                                              
              
                                  
                
                                                                Zucca
                                                                  già pulita -
                                                                  400
                  gr
                                                              
              
                                  
                
                                                                Salsiccia
                                                                                          300
                  gr
                                                              
              
                                  
                
                                                                Cipolla
                                                                  mezza -
                                                                  60
                  gr
                                                              
              
                                  
                
                                                                Pecorino  grattugiato
                                                                                          40
                  gr
                                                              
              
                                  
                
                                                                Foglie di salvia
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                  per la padella -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le trofie zucca e salsiccia, comincia ricavando dalla zucca dei cubetti di circa 1,5 mm per lato. La dimensione non è così tassativa, ma se la grandezza è regolare, i pezzetti di zucca cuoceranno tutti nello stesso modo e se non sono troppo grandi, ci metteranno meno. Infine sbuccia e trita grossolanamente mezza cipolla.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella larga, versa un filo d'olio extravergine di oliva e lascia stufare per qualche minuto la cipolla a fuoco medio. Una volta rosolata, aggiungi la salsiccia privata del suo budello, e lascia rosolare tutto a fuoco medio. Quando la salsiccia ha fatto la sua bella crosticina croccante, aggiungi la zucca e un paio di mestoli di acqua non salata. Lascia cuocere per 10/15 minuti aggiungendo acqua al bisogno.

                      
                                          
                      Intanto puoi cuocere la pasta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trascorso il tempo di cottura, schiaccia la metà della zucca con il mestolo o una forchetta, in modo da trasformarla in crema, aggiungi un mestolo d'acqua, insaporisci con della salvia tritata e versa la pasta nella padella.

                      
                                          
                      Se la pasta è un po' indietro di cottura, continua a risottarla nella salsa, aggiungendo un altro po' di acqua, se invece è pronta così com'è, manteca con il pecorino grattugiato e dai un'ultima mescolata.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Non resta che impiattare, finisci il piatto con un altro po' di salvia tritata e le tue trofie zucca e salsiccia sono pronte da mangiare!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  