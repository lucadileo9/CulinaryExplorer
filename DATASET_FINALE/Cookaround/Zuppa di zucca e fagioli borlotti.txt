DIFFICOLTÀ
bassa
La zuppa di zucca e fagioli borlotti costituisce un primo piatto caldo, avvolgente, salutare e sicuramente appagante. Questo piatto è molto equilibrato dal punto di vista nutrizionale, infatti la presenza dei fagioli aiuta a completare il quadro nutrizionale con le loro proteine vegetali.

                                                                                      
                
                                                                Fagioli borlotti
                                                                  secchi -
                                                                  200
                  gr
                                                              
              
                                  
                
                                                                Zucca
                                                                                          400
                  gr
                                                              
              
                                  
                
                                                                Cipolle
                                                                  piccola -
                                                                  1
                  
                                                              
              
                                  
                
                                                                Pancetta
                                                                                          80
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Pentola                                
              
                          

                    
                            
          
                            Preparazione
                                
                  
                    1
                                                                
                                          
                       

                      
                                          
                      Come primissima cosa per preparare questa zuppa di zucca e fagioli borlotti dovrete cuocere i fagioli, che si sa sono un po' lunghetti da cuocere. Intanto per accorciare la cottura, dovrete metterli a bagno per una notte intera in acqua fredda e a vostro gradimento aggiungere un pizzico di bicarbonato. Io non lo metto perchè mi da l'impressione che rimanga un po' il sapore.

                      
                                          
                      Il giorno seguente fate cuocere i fagioli in abbondante acqua partendo da freddo senza aggiungere alcunché. Se proprio proprio volete insaporirli aggiungete uno spicchio d'aglio a metà cottura. Fate prendere il bollore e poi cuocete i fagioli facendoli appena sobbollire per un paio d'ore o fino a che non risultino ben cotti e morbidi.

                      
                                          
                      Se non vi siete ricordati di metterli a bagno potrete comunque cuocerli da secchi, chiaro è che ci metterete sicuramente di più!
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto potrete avviare la cottura della zuppa partendo da un buon soffritto: scaldate un bel giro d'olio extravergine d'oliva in una pentola preferibilmente a fondo spesso o ancora meglio in ghisa. Nel frattempo pulite la cipolla e tritatela finemente, quindi unitela alla pentola con l'olio e fate soffriggere a calore moderato. 

                      
                                          
                       
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Intanto che la cipolla prende calore, tagliate la pancetta a dadini e unitela al soffritto. Lasciate che prenda calore e inizi a sfrigolare vivacemente. 

                      
                                          
                      Come ultimo ingrediente di questa base aromatica dovrete aggiungere gli aghi di un rametto di rosmarino. Se non vi piace trovarvi con gli aghi nella minestra, potrete aggiungere il rametto intero cosicché poi possiate più agevolmente rimuoverlo dalla preparazione. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                       

                      
                                          
                      Intanto che il soffritto prende calore e inizia a sfrigolare, pulite e tagliate la zucca a dadini. Abbiate cura di tagliare la zucca a dadini piuttosto regolari poiché questo consentirà d'avere una cottura omogenea della zucca evitando di trovarsi con pezzetti più grandi e più crudi rispetto a quelli più piccoli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                       

                      
                                          
                      Ora che il soffritto è pronto e i fagioli sono cotti a dovere, potrete aggiungere questi ultimi alla pentola con il soffritto. Lasciate che s'insaporiscano per qualche minuto a fuoco moderato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete, ora, tanta acqua quanta ne serve per coprire bene i fagioli e aggiungete la zucca precedentemente tagliata a dadini.

                      
                                          
                      Mescolate bene, insaporite con il sale e lasciate cuocere a pentola coperta per almeno una mezz'ora o fino a che la zucca non risulti ben cotta e morbida.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Nel frattempo che la zuppa termina la sua cottura, tagliate il pane a fette e tostatelo in forno a 180°C per circa 10 minuti o fino a che non risulti leggermente croccante.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      La zuppa è pronta, non vi resta che servirla. A noi piace servirla in questo modo: ponete una o due fette di pane tostato sul fondo del piatto o nella cocottina, quindi versate sopra la zuppa ben calda. Servite il tutto aggiungendo a vostro piacere un'altra fetta di pane tostato e un giro d'olio extravergine d'oliva.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso usare i fagioli cannellini che mi piacciono di più?
Sicuramente si! Puoi usare il tipo di fagiolo che prediligi, noi per questa ricetta abbiamo ritenuto più appropriato il fagiolo borlotto ma ciascuno può apportare modifiche secondo i propri gusti.
Posso usare i fagioli in scatola che non riesco mai a trovare il tempo di cuocerli a casa?
Dunque la scelta ottimale è sempre quella di cuocerli in casa, a fiamma bassa e per lungo tempo ma capisco che talvolta non si abbia tempo a sufficienza e piuttosto che privarsi di un alimento così importante come i fagioli o comunque i legumi in generale, la scelta di consumare quelli in scatola è sicuramente un buon compromesso purché si acquistino prodotti di buona qualità.
Spesso quando cuocio i fagioli ne faccio davvero in quantità industriali, visto che ci sono lo faccio per mangiarli in più volte, mi sapete consigliare qualche altra ricetta?
Dunque con i fagioli puoi preparare tante zuppe ma anche primi e secondi. Io ti consiglierei queste mezze maniche con fagioli e salsicce, oppure un'insalata di fagioli con tonno e cipolla, davvero da leccarsi i baffi! Oppure questa buonissima trippa con fagioli adatta al periodo più freddo dell'anno.
                  
                
                              
          
                  