DIFFICOLTÀ
molto bassa
Quando l'autunno comincia a farsi sentire, la ricetta della zuppa di ceci è proprio quella che ci vuole, un comfort food che riscalda il corpo e la mente. La ricetta della zuppa di ceci è molto semplice da realizzare, un piatto tipico del centro Italia, di origine contadina, la prova che come sempre dalla tradizione nascono i migliori piatti. Ricco delle buone virtù dei legumi, questa zuppa di ceci aspetta solo di essere cucinata e portata in tavola. Segui la nostra ricetta completa di video e passo passo fotografico per cucinare con facilità una minestra che ti scalderà il cuore, oltre lo stomaco!

                                                                                      
                
                                                                Ceci
                                                                                          350
                  gr
                                                              
              
                                  
                
                                                                Alici o Acciughe sott'olio
                                                                                          2
                  
                                                              
              
                                  
                
                                                                Pomodori pelati
                                                                                          200
                  gr
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Vino bianco
                                                                                          60
                  ml
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Pane casereccio
                                                                                          4
                  fette
                                                              
              
                                                                                                Attrezzature
              
                
                                  Griglia /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per fare la zuppa di ceci partendo dai ceci secchi, inizia il giorno prima mettendo a bagno i legumi in un contenitore capiente colmo di acqua fresca. I ceci per la zuppa devono stare in ammollo per 24 ore.

                      
                                          
                      Il giorno dopo puoi procedere alla preparazione della zuppa di ceci: scola i ceci e versali in un tegame. Ricoprili di acqua e falli cuocere per un’ora, calcolando il tempo di cottura dal bollore.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo che i ceci si cuociono nella loro acqua, sbuccia lo spicchio di aglio, lava il peperoncino e il rosmarino e dilisca le acciughe. Tamponale con un foglio di carta assorbente da cucina. In un tegame dal fondo spesso, versa l'olio e aggiungi l'aglio, il peperoncino, il rosmarino e le acciughe. Fai rosolare tutto a fiamma moderata, schiacciando le acciughe fino a farle sciogliere. 

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando le acciughe saranno quasi sciolte, bagna il fondo con il vino bianco e fai evaporare la parte alcolica, ci vorranno un paio di minuti. Successivamente aggiungi i pomodori pelati e schiacciali con un cucchiaio, aggiusta di sale, copri e fai cuocere per 10 minuti. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scola i ceci e uniscili alla salsa, mescola e fai cuocere per altri 10 minuti, mescolando spesso. 

                      
                                          
                      Tosta le fette di pane, distribuisci la zuppa di ceci in piccole fondine, guarnisci ogni piatto con le fette di pane e servi la zuppa ben calda.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Ho poco tempo a disposizione ma ho voglia di mangiare una buona zuppa di ceci, c'è un modo per velocizzare la ricetta?
  							Certo, puoi cucinare la zuppa di ceci con dei ceci in scatola, ben scolati, in questo modo eviti le 24 ore di ammollo e l'ora di lessatura. 
  						
  					  						
  							Se mi avanza zuppa di ceci posso mangiarla il giorno dopo?
  							Certo, la zuppa di ceci è buona anche il giorno dopo, mi raccomando di conservarla in frigo in un contenitore ermetico.
  						
  										
				
              
          
                  