DIFFICOLTÀ
molto bassa
Che profumo ha l’inverno? Per noi ha il profumo di una torta appena sfornata, la torta all'arancia e cannella. Un dolce casalingo che riempirà la tua casa di un suggestivo aroma dalle note speziate. Facile e veloce da preparare, la torta all'arancia e cannella, è realizzata con un soffice impasto a base di burro, uova e farina che viene arricchito con il succo e la scorza delle arance e un pizzico di cannella in polvere. Solo ingredienti semplici e genuini che una volta mescolati daranno forma a questo delizioso connubio dal sapore indimenticabile. Segui la nostra ricetta con passo passo fotografico per portare in tavola una bellissima e buonissima torta all'arancia e cannella cucinata con le tue mani.

                                                Per uno stampo del diametro di 24 cm
                                                                      
                
                                                                Farina 00
                                                                                          200
                  gr
                                                              
              
                                  
                
                                                                Zucchero
                                                                                          200
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Fecola di patate
                                                                                          50
                  gr
                                                              
              
                                  
                
                                                                Arance
                                                                  succo e scorza -
                                                                  3
                  
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Cannella in polvere
                                                                                          1
                  cucchiaio da tavola
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta all'arancia e cannella, per prima cosa, versa lo zucchero in una ciotola capiente, unisci le uova e lavorale con le fruste elettriche finché non avrai ottenuto un composto chiaro e spumoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Grattugia la buccia delle arance e spremile per ricavare 200 ml di succo di arancia. Tieni da parte sia il succo che la scorza delle arance.

                      
                                          
                      Taglia il burro a cubetti e fatllo sciogliere a fiamma bassa, facendo attenzione a non farlo soffriggere.

                      
                                          
                      Unisci il burro sciolto al composto e mescola.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi anche il succo di arancia e mescola nuovamente con le fruste elettriche.

                      
                                          
                      Setaccia insieme la farina, la fecola di patate e il lievito per dolci, poi aggiungi il pizzico di sale, la buccia grattugiata delle arance e la cannella in polvere, mescola ancora.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unisci le polveri all'impasto e mescola con le fruste elettriche per ottenere un composto uniforme.

                      
                                          
                      Ungi di burro e infarina una teglia da 24 cm, versa all'interno l'impasto e cuoci in forno statico preriscaldato a 180°C per 40 minuti.

                      
                                          
                      Quando la torta all'arancia e cannella sarà pronta lasciala raffreddare completamente prima di rimuoverla dalla teglia.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La torta all’arancia e cannella si conserva per 4 giorni a temperatura ambiente, dentro una campana per dolci.
                  
                
                              
          
                              Consiglio
                                
                  
                                        Se ami molto la cannella potete aumentare leggermente la dose.
                  
                
                              
          
                  