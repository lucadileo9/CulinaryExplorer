DIFFICOLTÀ
molto bassa
Acquafaba è un termine che indica l'acqua di cottura, o di governo, dei legumi, in particolare dei ceci, che ha la proprietà di montare a neve come gli albumi d'uovo. Si tratta di un ingrediente molto utile per chi segue una dieta vegana o è allergico alle uova, perché permette di realizzare ricette dolci e salate senza usare derivati animali.

                                                                                      
                
                                                                Ceci
                                                                                          500
                  gr
                                                              
              
                                  
                
                                                                Acqua
                                                                                          1,2
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Prepara l’acquafaba mettendo in ammollo i ceci secchi in abbondante acqua fredda per almeno 12 ore. 

                      
                                          
                       

                      
                                          
                       
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trascorso il tempo di ammollo, scolali, sciacquali e mettili in una pentola capiente. Aggiungi l’acqua pulita e  cuoci i ceci. Ci vorranno circa 45 minuti in pentola a pressione e un'ora e mezza in una normale pentola. 

                      
                                          
                       
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando i ceci saranno morbidi lasciali raffreddare completamente immersi nella loro acqua di cottura fai trascorrere almeno 6 ore. Trascorso questo periodo di tempo, scolali raccogliendo l’acqua di cottura, ovvero l'acquafaba, in barattoli di vetro pulitissimi. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Curiosità
                                
                  
                                        Il termine acquafaba è stato coniato nel 2015 dall'ingegnere americano Goose Wohlt, unendo le parole latine aqua (acqua) e faba (fagiolo) tutto ciò perché l'acquafaba è il liquido di cottura (o di governo) dei legumi, in particolare dei ceci e dei fagioli cannellini.
                  
                
                              
          
                              Conservazione
                                
                  
                                        Per conservare l'acquafaba, ci sono due opzioni: refrigerarla o congelarla. Se la refrigeri, devi metterla in un contenitore ermetico e usarla entro quattro o cinque giorni. Se la congeli, puoi usare una vaschetta per i cubetti di ghiaccio e poi trasferire l'acquafaba congelata in un sacchetto o contenitore apposito. In questo modo si può conservare fino a quattro mesi.
                  
                
                              
          
                  