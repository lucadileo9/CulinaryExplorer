DIFFICOLTÀ
bassa
Le melanzane fritte e panate sono una ricetta tipica del sud Italia, dove questi ortaggi trovano largo utilizzo in cucina. Abbiamo, infatti, una vasta scelta di piatti che prevedono l'utilizzo delle melanzane, tantissime ricette estive e non solo! Dalla classica parmigiana di melanzane fino alle semplici melanzane grigliate, se anche per te ogni scusa è buona per mangiare le melanzane, devi assolutamente provare le cotolette di melanzane fritte che abbiamo cucinato oggi! 

                                                                                      
                
                                                                Melanzane
                                                                                          1
                  
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Acqua
                                                                                          20
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Farina
                                                                                          
                  q.b.
                                                              
              
                                                                                      Ingredienti per friggere 
                                                                      
                
                                                                Olio di semi di arachide
                                                                                          1,5
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta delle melanzane fritte, sguscia le uova in una ciotola. Aggiungi sale pepe e comincia a mescolare con una forchetta. Alleggerisci leggermente l’uovo sbattuto con un po' d’acqua e continua a mescolare.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Togli il picciolo ad una melanzana a tagliala a fette spesse massimo 1 cm. Se le tagli più grosse, faranno fatica a cuocersi. Infarina per bene ogni fetta e rimuovi la farina in eccesso.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tuffa la fetta di melanzana nell’uovo sbattuto. Poi scolala dall’uovo in eccesso e mettila a cuocere in olio caldo a 170/180 °C.

                      
                                          
                      Ripeti con le altre melanzane, ma cuocine poche alla volta, senza sovrapporle. Durante la cottura girale costantemente per ottenere una cottura uniforme.

                      
                                          
                      Se vuoi, per una frittura più croccante, puoi provare a infarinare 2 volte: farina e uovo, poi di nuovo, farina e uovo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Scola le melanzane su carta da fritti e una volta che saranno tutte cotte, aggiusta di sale e impiatta. Servi le cotolette di melanzane fritte quando sono ancora calde, ad ogni modo anche fredde sono davvero gustose!
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Quanto tempo prima posso cucinare le melanzane fritte? 
  							Puoi prepararle qualche ora prima, ma fritte al momento sono super!
  						
  					  						
  							Mi sono avanzate un po' di cotolette di melanzana fritta, posso congelarle? 
  							Si certo! Prima congelale disposte in un vassoio, dopo qualche ora puoi metterle dentro ai sacchetti per la congelazione casalinga. 
  						
  										
				
              
          
                  