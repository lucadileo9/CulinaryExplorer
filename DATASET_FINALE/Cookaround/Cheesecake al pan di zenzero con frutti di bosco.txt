DIFFICOLTÀ
bassa
Il cheesecake al pan di zenzero con frutti di bosco è proprio la ciliegina sulla torta di un pranzo delle feste come Dio comanda. Questo tipo di cheesecake è perfetto soprattutto se si trova a conclusione di un pasto dai sapori elaborati poichè è leggero, fresco e la presenza di ingredienti più aspri aiuta a "ripulire" la bocca da altri sapori più tendenti al grasso, come per esempio in piatti più elaborati a base di carne.

                                                Ingredienti per i biscotti
                                                                      
                
                                                                Farina 00
                                                                                          280
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Zucchero
                                                                                          50
                  gr
                                                              
              
                                  
                
                                                                Zenzero in polvere
                                                                                          1
                  cucchiaio da tè
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Bicarbonato
                                                                                          1
                  gr
                                                              
              
                                  
                
                                                                Cannella in polvere
                                                                                          ½
                  cucchiai da tè
                                                              
              
                                  
                
                                                                Noce moscata
                                                                                          1
                  pizzico
                                                              
              
                                  
                
                                                                Chiodi di garofano macinati
                                                                                          1
                  pizzico
                                                              
              
                                  
                
                                                                Miele
                                                                                          70
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per la glassa dei biscotti
                                                                      
                
                                                                Zucchero a velo
                                                                                          90
                  gr
                                                              
              
                                  
                
                                                                Acqua
                                                                                          15
                  gr
                                                              
              
                                  
                
                                                                Succo di limone
                                                                  raso -
                                                                  1
                  cucchiaio da tè
                                                              
              
                                                                                      Ingredienti per la crema al formaggio
                                                                      
                
                                                                Formaggio spalmabile
                                                                                          400
                  gr
                                                              
              
                                  
                
                                                                Ricotta
                                                                                          200
                  gr
                                                              
              
                                  
                
                                                                Zucchero a velo
                                                                                          40
                  gr
                                                              
              
                                                                                      Ingredienti per la salsa ai mirtilli
                                                                      
                
                                                                Mirtilli
                                                                  20g per decorare -
                                                                  120
                  gr
                                                              
              
                                  
                
                                                                Acqua
                                                                                          60
                  gr
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Lamponi
                                                                  per decorare -
                                                                  40
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il cheesecake al pan di zenzero con frutti di bosco dovrete iniziare preparando la base del cheesecake.

                      
                                          
                      In una scodella capiente riunite: la farina, il sale, il bicarbonato e le spezie e mescolate il tutto con una frusta o anche con un cucchiaio affinché gli ingredienti possano amalgamarsi, quindi mettete momentaneamente da parte.
                      
                                                                                
                    
                    
                    
                
                                                
                  
                    2
                                                                
                                          
                      Nel recipiente della planetaria, dotata di gancio a foglia, lavorate il burro con lo zucchero fino ad ottenere una sorta di crema. Incorporate al burro il miele e l'uovo e proseguite la lavorazione, fino ad ottenere un composto omogeneo.

                      
                                          
                      Aggiungete al composto, la farina con le spezie e lavorate bene ancora per qualche minuto, fino a quando la farina si sarà bene incorporata all'impasto, formando un composto unico e omogeneo.

                      
                                          
                      Riponete il composto in frigorifero per almeno 1 ora, avvolto nella pellicola trasparente.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo preparate il resto degli ingredienti.

                      
                                          
                      Per la crema al formaggio: mescolate il formaggio spalmabile con la ricotta e lo zucchero a velo, lavorate fino ad ottenere un composto liscio ed omogeneo, tenete da parte a temperatura ambiente in modo che sia facilmente lavorabile.
                      
                                                            
                    
                    
                
                                                
                  
                    4
                                                                
                                          
                      Per la salsa ai mirtilli: versate l'acqua in un pentolino e portate a bollore. Appena l'acqua avrà raggiunto il bollore, unite lo zucchero e mescolate fino a quando si sarà completamente sciolto,  quindi abbassate la fiamma e lasciate bollire il tutto fino al dimezzamento del liquido, mescolando di tanto in tanto; rimuovete dal fuoco.

                      
                                          
                      Frullate grossolanamente i mirtilli quindi aggiungeteli allo sciroppo e mescolate.

                      
                                          
                      Fate raffreddare bene e riponete la salsa in frigorifero fino al momento di utilizzarla.
                      
                                                            
                    
                    
                
                                                
                  
                    5
                                                                
                                          
                      Trascorso il tempo di riposo dell'impasto, preparate i biscotti: rimuovete la pellicola dall'impasto e stendetelo tra due fogli di carta forno dello spessore di circa mezzo centimetro.

                      
                                          
                      Coppate degli omini con l'apposito stampo e trasferiteli su di una teglia, potete utilizzare la carta forno dove gli avete preparati per foderare la teglia. 

                      
                                          
                      Cuocete i biscotti in forno statico a 180°C per circa 10-12 minuti o fino a che i bordi iniziano ad imbrunirsi. 
                      
                                                            
                    
                    
                
                                                
                  
                    6
                                                                
                                          
                      Trascorso il tempo necessario per la cottura dei biscotti, sfornateli e lasciateli raffreddare.

                      
                                          
                      Nel frattempo preparate la ghiaccia reale che vi servirà per decorare i biscotti: mescolate lo zucchero a velo con l'acqua ed il succo di limone fino ad ottenere un composto liscio ed omogeneo. Trasferite il tutto in una sache a poche e tagliate l'estremita in modo da ottenere un foro di uscita più piccolo possibile. Decorate quindi 4 biscotti, ormai freddi, come più vi piace e lasciate seccare la ghiaccia per pochi minuti.
                      
                                                            
                    
                    
                
                                                
                  
                    7
                                                                
                                          
                      Mettete i restanti biscotti in un sacchettino di plastica chiudetelo e tritateli con l'aiuto di un mattarello. 
                      
                                                            
                    
                    
                
                                                
                  
                    8
                                                                
                                          
                      Disponete i biscotti tritati sul fondo dei bicchieri, pressateli con un pestello, aggiungete la crema al formaggio fino a poco più di 2/3 del bicchiere, aggiungete la salsa ai mirtilli. Decorate, infine, con qualche lampone e mirtillo e una fogliolina di menta a piacere. Accompagnate ogni bicchiere di cheesecake al pan di zenzero con frutti di bosco, con un biscotto decorato.
                      
                                                            
                    
                    
                
                                              
          
                  