DIFFICOLTÀ
bassa
Oggi parliamo di focaccia pugliese di patate, un caposaldo della tradizione gastronomica pugliese facile da riprodurre in casa ogni volta che se ne ha voglia. Il soffice impasto di questa ricetta viene arricchito con le patate lesse schiacciate che conferiscono una nota umida e ancora più saporita rispetto alla versione della focaccia pugliese senza patate. 

                                                Per il lievitino
                                                                      
                
                                                                Acqua
                                                                                          120
                  ml
                                                              
              
                                  
                
                                                                Farina Manitoba
                                                                                          100
                  gr
                                                              
              
                                  
                
                                                                Lievito di birra fresco
                                                                  (o 3 gr di lievito di birra secco) -
                                                                  6
                  gr
                                                              
              
                                                                                      Per l'impasto
                                                                      
                
                                                                Patate
                                                                                          150
                  gr
                                                              
              
                                  
                
                                                                Acqua
                                                                                          120
                  ml
                                                              
              
                                  
                
                                                                Farina Manitoba
                                                                                          100
                  gr
                                                              
              
                                  
                
                                                                Farina 00
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          20
                  ml
                                                              
              
                                  
                
                                                                Sale
                                                                                          5
                  gr
                                                              
              
                                                                                      Per condire
                                                                      
                
                                                                Pomodorini  ciliegino
                                                                                          100
                  gr
                                                              
              
                                  
                
                                                                Olive nere denocciolate
                                                                                          20
                  gr
                                                              
              
                                  
                
                                                                Origano essiccato
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          15
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per cucinare in casa la tua focaccia pugliese di patate, inizia preparando il lievitino: metti in una ciotola la farina, il lievito fresco sbriciolato e l’acqua tiepida. Mescola con una forchetta fino ad ottenere un composto omogeneo e riponilo a riposare per almeno un’ora in un ambiente temperato e privo di correnti d'aria.

                      
                                          
                      Nel frattempo lava le patate e mettile a bollire in una pentola piena d'acqua. Quando saranno morbide, schiacciale con uno schiacciapatate.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versa le due farine nella ciotola della planetaria, unisci il lievitino che avrà raddoppiato il suo volume, l’acqua e le patate schiacciate e completamente raffreddate.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Inizia a impastare molto energicamente; quando l’impasto avrà preso consistenza unisci l’olio e il sale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Termina di impastare quando il composto avrà assunto un aspetto liscio e una consistenza omogenea. Copri la ciotola con pellicola per alimenti o con un canovaccio e lascialo lievitare per 2-3 ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Versa l’impasto della focaccia pugliese di patate in una teglia rotonda del diametro di 24-26 cm ben unta. Stendilo con le mani e lascialo riposare. Intanto taglia a metà i pomodorini e condiscili con olio, sale e origano. Disponi i pomodorini conditi e le olive nere sulla superficie della focaccia. Ungi con altro olio e insaporisci con origano.

                      
                                          
                      Inforna la focaccia pugliese di patate in forno statico preriscaldato a 200°C per circa 20 minuti, la superficie dovrà risultare ben dorata. Sforna e lascia intiepidire prima di servire.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva la focaccia pugliese di patate in un sacchetto di carta per il pane fino a 3 giorni.
Si può congelare l’impasto previa cottura. Quando andrai a cuocerlo, lascialo prima scongelare e poi acclimatare prima di infornarlo.
                  
                
                              
          
                              Consiglio
                                
                  
                                        Puoi aggiungere la farina di grano duro all’impasto utilizzando 100 grammi di farina 00, 50 grammi di Manitoba e 50 grammi di farina di grano duro.
                  
                
                              
          
                  