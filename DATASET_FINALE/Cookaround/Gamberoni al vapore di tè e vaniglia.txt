DIFFICOLTÀ
bassa
I gamberoni al vapore di tè e vaniglia rientrano in un contesto di cucina rinnovata, dove tecniche classiche come la cottura al vapore si uniscono a dettagli freschi e ricercati come l'acqua aromatizzata! E' un antipasto delizioso e a differenza di quel che si crede, davvero semplice da realizzare al meglio!

                                                                                      
                
                                                                Gamberoni
                                                                                          12
                  
                                                              
              
                                  
                
                                                                Vaniglia
                                                                                          1
                  bacca
                                                              
              
                                  
                
                                                                Peperoni
                                                                  falda -
                                                                  1
                  
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Peperoncino verde
                                                                                          1
                  
                                                              
              
                                  
                
                                                                Tè in foglie
                                                                                          2
                  cucchiai da tè
                                                              
              
                                  
                
                                                                Cetrioli
                                                                                          1
                  
                                                              
              
                                  
                
                                                                Lime
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Vaporiera                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta dei gamberoni al vapore di tè e vaniglia, mettete sul fuoco la parte bassa di una vaporiera colma d'acqua e lasciate prendere calore.

                      
                                          
                      Nel frattempo incidete nel mezzo la bacca di vaniglia, prelevate i semini, metteteli da parte e unite la bacca nella vaporiera sul fuoco.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendete una falda di peperone, rimuovete i semi e i filamenti bianchi e tagliatela a listarelle fini.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando vedete che l'acqua bolle aggiungete due cucchiaini di tè in foglie e rimettete il coperchio sopra alla pentola.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Pulite i gamberi togliendo il carapace ad eccezione della testa e della codina e rimuovendo il budellino. Adagiate i gamberoni sul cestello della vaporiera, inserite il cestello sulla parte bassa della vaporiera, chiudete con un coperchio e lasciate cuocere per circa 5 minuti a fuoco spento, solo grazie alla presenza del vapore sprigionato.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo preparate il condimento: prendete il peperoncino rosso, incidetelo e togliete tutti i semini interni, lavatelo e tagliatelo finemente e aggiungetelo alla falda di peperone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Prendete il cetriolo, pulitelo, tagliatelo in quarti, levate i semi e tagliatelo molto finemente e mettete da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Pulite dai semi interni anche il peperoncino verde, tagliatelo finemente e aggiungetelo al cetriolo.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Ora, prendete i semi di vaniglia messi da parte, aggiungetevi dell'olio extravergine di oliva, il succo di lime, sale ed emulsionate con una forchetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Servite i gamberoni su di un letto realizzato con le verdurine preparate in precedenza e condite con la vinaigrette alla vaniglia.

                      
                                          
                      Salate e servite immediatamente.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso usare anche i surgelati?
Perde parecchio la ricetta, ma se non hai la possibilità di prenderli freschi, vanno bene anche i surgelati.
Adoro i gamberoni, hai altre ricette da consigliarmi?
Certo, prova questi spiedini di gamberoni al forno, sono ottimi!
                  
                
                              
          
                  