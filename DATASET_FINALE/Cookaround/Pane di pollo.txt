DIFFICOLTÀ
media
Il pane di pollo è una ricetta tipica toscana, molto buona che risulta anche perfetta per riciclare del pollo lesso che è magari avanzato dalla sera prima. Questa ricetta è molto semplice da realizzare e vi permetterà di prepararla anche in anticipo in modo che possiate dedicarvi ad altro. Può essere servito come secondo oppure come delizioso finger food durante un buffet sfizioso. Provate questa ricetta e fateci sapere se vi è piaciuta! Un'altra ricetta sfiziosa a base di pollo? Provate l'adobo, favoloso!

                                                                                      
                
                                                                Petto di pollo
                                                                                          2
                  
                                                              
              
                                  
                
                                                                Mollica di pane
                                                                  circa 5 pugni bagnato nel latte -
                                                                  100
                  gr
                                                              
              
                                  
                
                                                                Prosciutto cotto
                                                                                          100
                  gr
                                                              
              
                                  
                
                                                                Mortadella
                                                                                          100
                  gr
                                                              
              
                                  
                
                                                                Parmigiano Reggiano
                                                                                          4
                  cucchiai da tavola
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Olive verdi
                                                                                          10
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe bianco
                                                                                          
                  q.b.
                                                              
              
                                  
                
                                                                Noce moscata
                                                                                          1
                  pizzico
                                                              
              
                                                                                                Attrezzature
              
                
                                  Alluminio /                                   Ciotola /                                   Frigorifero /                                   Pentola /                                   Spago da cucina /                                   Tritatutto                                
              
                          

                    
                            
          
                            Preparazione
                                
                  
                    1
                                                                
                                          
                      Per fare il il pane di pollo, per prima cosa tagliate il petto di pollo a striscioline.

                      
                                          
                      Tritate o passate al trita-carne il prosciutto, la mortadella e qualche piccolo pezzo di pollo.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Impastate questo composto macinato con il pane ammollato nel latte e strizzato, il parmigiano e le uova.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Insaporite il tutto con pepe bianco, noce moscata e sale se necessario.

                      
                                          
                      Prendete un foglio di alluminio o di pellicola e iniziate a stratificare il trito di prosciutto e mortadella e le striscioline di pollo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Frapponete tra gli strati qualche oliva e, a piacere, delle carotine, dei cetriolini o ciò che preferite.

                      
                                          
                      Avvolgete bene il tutto nella pellicola o nella stagnola conferendogli la forma di un pane in cassetta.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Avvolgete il panetto in due o tre fogli di alluminio, legatelo con dello spago da cucina e riponete in frigorifero a compattarsi per circa 20 minuti.

                      
                                          
                      Nel frattempo portate ad ebollizione una pentola colma d'acqua e, quando spicca bollore, tuffatevi il panetto; lasciatelo bollire per circa un'ora.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Scolate il panetto dall'acqua ed adagiatelo su di un piatto ponendovi sopra un peso.

                      
                                          
                      Quando sarà completamente freddo, riponetelo in frigorifero fino al giorno dopo quando sarà possibile affettarlo e servirlo accompagnato da verdurine bollite, olive, sottaceti e salsa verde.
                      
                                                            
                    
                    
                
                                              
          
                              Consiglio
                                
                  
                                        Ma è possibile farlo anche con il tacchino?
Sì assolutamente, verrà ottimo.
Quanto tempo si conserva?
In frigorifero puoi tenerlo per un paio di giorni.
                  
                
                              
          
                  