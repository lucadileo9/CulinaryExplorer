DIFFICOLTÀ
bassa
Ad un buon primo piatto di gnocchi non si rinuncia mai! La ricetta degli gnocchi, nell'immaginario collettivo, rimanda a pranzi di famiglia, ragù densi e cotti per ore, Domeniche uggiose rallegrate da pranzi a casa di nonna o mamma, facendo onore alla cucina tradizionale italiana. Ciò non vuol dire che non possiamo gustarci un buon piatto di gnocchi anche in estate! La ricetta degli gnocchi al pesto di zucchine, è proprio il piatto che stavi cercando: golosi gnocchi senza uova, quindi più leggeri, fatti solo con patate e farina, sono la base perfetta per il pesto cucinato con zucchine di stagione e ravvivato dal colore e dal gusto dei pomodorini maturati sotto il sole estivo. 

                                                Ingredienti per gli gnocchi
                                                                      
                
                                                                Patate
                                                                                          450
                  gr
                                                              
              
                                  
                
                                                                Farina 00
                                                                                          250
                  gr
                                                              
              
                                                                                      Ingredienti per il condimento
                                                                      
                
                                                                Zucchine
                                                                                          300
                  gr
                                                              
              
                                  
                
                                                                Pinoli
                                                                                          40
                  gr
                                                              
              
                                  
                
                                                                Pomodorini
                                                                                          200
                  gr
                                                              
              
                                  
                
                                                                Parmigiano Reggiano
                                                                                          40
                  gr
                                                              
              
                                  
                
                                                                Basilico
                                                                                          8
                  foglie
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione del condimento
                                
                  
                    1
                                                                
                                          
                      Per preparare gli gnocchi al pesto di zucchine in modo semplice e coordinato, inizia dalle patate che ti serviranno per formare gli gnocchi fatti in casa: lava le patate per rimuovere eventuali residui di terra, metti una pentola di acqua non salata sul fornello e portala a bollore. Giunta a bollore, immergi le patate lavate, ancora con la buccia e cuoci per circa 20 minuti se sono patate piccole, arrivando fino a 30 minuti se sono di dimensioni più grandi. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo che le patate si cuociono alla perfezione, prepara il condimento: lava le zucchine e tagliale a tocchetti. In un pentolino, porta a bollore dell'acqua leggermente salata e, quando bolle, tuffaci le zucchine, falle cuocere brevemente, bastano 3 o 4 minuti, giusto il tempo per scottarsi e ammorbidirsi. Scolale e mettile a raffreddare su un tagliere o in un piatto piano. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Togli l'eventuale picciolo ai pomodorini, lavali, tagliali a metà o in quarti, a seconda dei tuoi gusti. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Metti dell'olio extravergine di oliva in una padella antiaderente e aggiungi uno spicchio di aglio sbucciato e schiacciato. Fai cuocere mescolando spesso con un cucchiaio di legno per condire bene i pomodorini. Aggiusta di sale, cuoci per circa 5-6 minuti e spegni il fuoco. Metti da parte la padella con il suo contenuto. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto ti ritrovi con le patate che stanno quasi per arrivare a cottura, e le zucchine raffreddate, prendi queste ultime e mettile nel bicchiere del frullatore o nel boccale del robot ca cucina. Aggiungi i pinoli, il sale e il basilico lavato e asciugato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Unisci l'olio extravergine di oliva e aziona il frullatore per ottenere una crema  ancora grossolana. Aggiungi anche tutta la quantità di parmigiano reggiano grattugiato richiesta e finisci di frullare. Aziona le lame poco per volta, a più riprese per non scaldare troppo il pesto. Quando hai ottenuto una consistenza cremosa e gonfia, il pesto è pronto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione degli  gnocchi
                                
                  
                    7
                                                                
                                          
                      Torna alle patate che saranno ormai cotte al punto giusto. Prova comunque con una forchetta, infilane i rebbi nella patata più grossa e, se non incontra resistenza vuol dire che sono pronte per l'utilizzo.

                      
                                          
                      Scola le patate dalla loro acqua di cottura, senza sbucciarle, metti una patata alla volta in uno schiacciapatate manuale a fori grandi e schiaccia, vedrai che dai fori passerà solo la polpa. Prima di ripetere l'operazione con la patata successiva, rimuovi con le dita la buccia rimasta nello schiacciapatate.

                      
                                          
                      Riunisci la polpa delle patate in una terrina e insaporisci con un pizzico di sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Aggiungi la farina, impasta con le mani, prima nella ciotola e poi rovescia l'impasto sulla spianatoia. Devi ottenere una consistenza soda ma ben lavorabile.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Infarina leggermente il piano di lavoro e preleva dei pezzi di impasto, lavorane uno per volta fino a farlo diventare un filoncino alto un dito, con un coltello taglia il filoncino in piccoli pezzi lunghi circa 2 cm. La grandezza degli gnocchi dipende anche dal tuo gusto personale. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Man mano che formi gli gnocchi, passali rotolandoli contro i rebbi di una forchetta, in alternativa puoi usare uno rigagnocchi, in questo modo otterrai delle graziose scanalature, utili a raccogliere il pesto di zucchine. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Cuoci gli gnocchi in abbondante acqua salata, man mano che salgono a galla toglili subito con un mestolo forato, non rituffarli in acqua perché rischi di scuocerli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Man mano che scoli gli gnocchi, trasferiscili immediatamente nella padella con i pomodorini, se necessario accendi il fuoco basso per mantenere caldo il tutto. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Togli dal fuoco e aggiungi il pesto di zucchine, se risulta troppo asciutto, aggiungi un mestolo di acqua di cottura della pasta sul pesto, mescola bene per amalgamare tutti i sapori e servi subito!
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non ho voglia di fare gli gnocchi in casa, posso comprarli? 
  							Certo, compra pure gli gnocchi di patate freschi oppure, per questa ricetta vanno molto bene gli gnocchetti sardi di semola. 
  						
  					  						
  							Se mi avanzano gli gnocchi con il pesto di zucchine come li conservo? 
  							Sarebbe meglio cucinare la quantità giusta di gnocchi al pesto di zucchine perché è una ricetta che con il passare del tempo perde in freschezza, ma se proprio avanza, puoi conservarla in un contenitore a chiusura ermetica per un massimo di 24 ore. 
  						
  										
				
              
          
                  