DIFFICOLTÀ
bassa
Zucchine e fiori di zucca sono ortaggi che troviamo ormai in ogni periodo dell'anno, ma in estate sono di stagione quelli coltivati in Italia, meno tempo trascorso sui mezzi di trasporto e prezzo decisamente più conveniente, poi se hai la fortuna di possedere un orto, vedi che ti tornerà utile conoscere qualche ricetta sfiziosa per cucinarli, come ad esempio la ricetta di oggi: Fiori di zucca in pastella ripieni, una ricetta tradizionale diffusa in tutto il territorio con varianti regionali sulla pastella, sul ripieno e anche sulla cottura, chiaramente ogni variante è buonissima, come tutte le ricette italiane!

                                                                                      
                
                                                                Fiori di zucca
                                                                                          8
                  
                                                              
              
                                  
                
                                                                Acqua frizzante
                                                                  ghiacciata -
                                                                  200
                  gr
                                                              
              
                                  
                
                                                                Mozzarella
                                                                                          150
                  gr
                                                              
              
                                  
                
                                                                Farina 00
                                                                                          150
                  gr
                                                              
              
                                  
                
                                                                Acciughe
                                                                                          8
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per friggere
                                                                      
                
                                                                Olio di semi di arachide
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare i fiori di zucca in pastella ripieni, per prima cosa taglia la mozzarella a fette, poi a strisce e a dadini.

                      
                                          
                      Pulisci i fiori di zucca: accorcia il gambo, elimina i petali esterni della corona e stacca il pistillo interno.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ora prepara la pastella: in una terrina versa la farina 00, un pizzico di sale e l’acqua frizzante molto fredda. Mescola fino ad ottenere un composto liscio e senza grumi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Apri delicatamente il fiore, farciscilo con due cubetti di mozzarella e un’acciuga e chiudilo arrotolando leggermente le estremità. Tuffa i fiori di zucca ripieni nella pastella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una padella adatta alla frittura, scalda abbondante olio di semi di arachidi, quando è pronto inizia a friggere i fiori di zucca ripieni, pochi alla volta, per qualche minuto fino a completa doratura. Quando i fiori di zucca ripieni saranno cotti, scolali dall'olio e posali su della carta fritti per asciugare l'olio in eccesso. Condisci i fiori di zucca fritti con un pizzico di sale e porta in tavola ben caldi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  