DIFFICOLTÀ
bassa
La torta mele e panna è un dolce tipico della stagione fredda, quando le mele sono croccanti e succose, la ricetta di questa variante della torta di mele si prepara con una base di impasto soffice arricchito con panna da montare e mele tagliate a fette. La torta di mele ha origini antiche e diffuse in Europa e soprattutto in Italia viene molto apprezzata come dolce della domenica, come dopo pasto o per una merenda golosa in compagnia. La torta mele e panna, in particolare, è perfetta per la colazione o la merenda, perché è di consistenza molto profumata e morbida. Si può servire tiepida o fredda, spolverizzata con zucchero a velo o accompagnata da una crema pasticcera o del gelato alla vaniglia.

                                                                                      
                
                                                                Mele
                                                                                          3
                  
                                                              
              
                                  
                
                                                                Farina 00
                                                                                          250
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Panna fresca da montare
                                                                                          200
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Lievito per dolci
                                                                                          8
                  gr
                                                              
              
                                  
                
                                                                Cannella in polvere
                                                                                          1
                  cucchiaio da tè
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Zucchero a velo
                                                                  per decorazione finale -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare una deliziosa torta mele e panna: per prima cosa lava e sbuccia le mele, togli il torsolo e affetta la polpa dello spessore di massimo 5 mm. 

                      
                                          
                      Metti le fettine di mele in un contenitore con il succo di mezzo limone per non farle annerire.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una ciotola capiente, sguscia le uova e aggiungi lo zucchero. Sbatti i due ingredienti con una frusta elettrica fin quando non diventeranno chiare. 

                      
                                          
                      Aggiungi la scorza di mezzo limone e la cannella, infine aggiungi la panna fredda di frigorifero, versala a filo continuando a mescolare con le fruste elettriche. 

                      
                                          
                      Otterrai un composto molto spumoso e leggero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto aggiungi il lievito e la farina setacciata, continua a mescolare con le fruste e, infine, aggiungi metà delle mele precedentemente tagliate, scegliendo i pezzi più piccoli o rotti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Con un po' di burro, ungi e infarina uno stampo del diametro di 24/26 cm. Versa il composto e decora la superficie con le restanti fette di mela, la decorazione classica prevede di disporre le fettine a raggiera. Inforna la torta mele e panna a 180°C nel ripiano centrale del forno, in modalità statica per circa 40 minuti. Prima di sfornare fai la prova stecchino, ovvero infila uno stuzzicadenti al centro della torta mele e panna e se ne esce asciutto vuol dire che la torta è cotta, se lo stecchino ha dei residui di impasto attaccato, prosegui la cottura per qualche altro minuto. Quando la torta mele e panna si sarà raffreddata, spolverizzane la superficie con lo zucchero a velo e servi, tagliata a fette.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare la tua torta mele e panna a temperatura ambiente, meglio se chiusa ermeticamente per massimo 3 giorni. Puoi surgelare la torta di mele, anche a fette, per massimo un mese.
 
                  
                
                              
          
                              Consiglio
                                
                  
                                        Se vuoi realizzare una torta ancora più saporita e sfiziosa, puoi aggiungere al composto dell'uvetta ammollata in acqua e Rum o degli amaretti sbriciolati. Se vuoi utilizzare della panna già zuccherata basterà ridurre lo zucchero a solo 50 g.
                  
                
                              
          
                  