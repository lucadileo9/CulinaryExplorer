DIFFICOLTÀ
bassa
Entrecote al vino: un piatto perfetto quando si ha proprio voglia di un bel piatto di carne! L'entrecote è nientemeno che la costata di manzo, un taglio di carne perfetto per le bistecche, soprattutto se poi le dovete cuocere alla griglia, oppure come nel nostro caso cotta in padella con un giro d'olio.

                                                                                      
                
                                                                Entrecote
                                                                  di circa 200 g l'una -
                                                                  4
                  fette
                                                              
              
                                  
                
                                                                Vino rosso
                                                                                          1
                  l
                                                              
              
                                  
                
                                                                Timo
                                                                                          2
                  rametti
                                                              
              
                                  
                
                                                                Salvia
                                                                                          5
                  foglie
                                                              
              
                                  
                
                                                                Rosmarino
                                                                  piccolo -
                                                                  1
                  rametto
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Alloro
                                                                                          1
                  foglia
                                                              
              
                                  
                
                                                                Bacche di ginepro
                                                                                          1
                  cucchiaio da tavola
                                                              
              
                                  
                
                                                                Chiodi di garofano
                                                                                          4
                  
                                                              
              
                                  
                
                                                                Farina
                                                                                          2
                  cucchiai da tavola
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare delle ottime entrecote al vino dovrete partire dalla preparazione della carne: prendete le entrecote e spennellatele con dell'olio extravergine d'oliva, quindi conditele con sale e pepe. Questa procedura dovrete eseguirla su entrambi i lati. Quindi mettete al carne da parte.

                      
                                          
                      Piccolo appunto: la carne non deve mai essere fredda di frigorifero quando la andate a cuocere, dovrà, invece, avere una temperatura il più vicina possibile a quella ambiente.
                      
                                                                                
                    
                    
                    
                
                                                
                  
                    2
                                                                
                                          
                      Passate alla preparazione del vino: versate il vino in una casseruola ed unite tutti gli aromi. Iniziate unendo il timo, la salvia, il rosmarino passando poi allo scalogno affettato, la foglia d'alloro, le bacche di ginepro e i chiodi di garofano. 

                      
                                          
                      Lasciate ridurre il vino a fuoco vivace fino a che il volume non si sia ridotto della metà rispetto all'inizio.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Filtrate bene il vino ridotto in modo tale da rimuovere tutti gli aromi. Fate fondere nella stessa padella usata per la riduzione del vino, 40 g circa di burro, quindi unite due cucchiai di farina e fate cuocere il roux per un paio di minuti. A questo punto unite il vino ridotto e ben filtrato e fatelo addensare, otterrete così una bella salsa d'accompagnamento.

                      
                                          
                      Ricordatevi di regolare la salsa di sale in cottura.
                      
                                                            
                    
                    
                
                                                
                  
                    4
                                                                
                                          
                      Passate, quindi, alla cottura della carne. Fate scaldare in una padella molto ampia un bel giro d'olio extravergine d'oliva. Quando l'olio sarà ben caldo, aggiungete le entrecote e fatele cuocere 4 minuti da un lato e 4 minuti dall'altro.

                      
                                          
                      Abbiate cura d'aggiungere un cucchiaio di burro, un rametto di rosmarino e qualche foglia di salvia a metà cottura.
                      
                                                            
                    
                    
                
                                                
                  
                    5
                                                                
                                          
                      Bene, una volta cotte le entrecote non vi resta che servirle ben calde nappandole con la salsa al vino rosso appena realizzato.
                      
                                                            
                    
                    
                
                                              
          
                  