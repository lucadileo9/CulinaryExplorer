DIFFICOLTÀ
bassa
Il cocktail di gamberetti facile in salsa rosa è davvero un antipasto che fa felici tanti. Questa ricetta si può realizzare anche con quelli congelati, così da  essere semplice e a basso costo! Oggi dicono sia un po' datata come ricetta, ma a noi i piatti così piacciono sempre moltissimo! Questa versione poi è molto facile da fare e vi farà fare una ottima figura! Il cocktail di gamberi ci riporta decisamente indietro negli anni. Infatti si tratta di una ricetta decisamente vintage poiché andava molto in voga negli anni ’70 e '80. In quel periodo infatti era tutto esplosivo, potremmo dire eccessivo e questa corrente si rifletteva anche nei piatti proposti. Di certo potremmo dire che è tra le ricette più famose di quel periodo meraviglioso, ma è assolutamente molto gradita anche ai giorni nostri. Un altro piatto famoso erano le penne alla vodka, anche queste un vero must incredibile! In effetti si faceva largo uso di maionese e panna e non era per niente da guardare con la puzza sotto al naso, come molti chef fanno oggi! Il cocktail di gamberi si mantiene un caposaldo tra i vari antipasti che si possono proporre, sopratutto durante le festività. Si tratta in realtà di una ricetta semplice ma sempre molto efficace che nessuno rifiuta mai! Anche se molto facile da realizzare è perfetta per fare bella figura con gli ospiti, grazie anche alla sua bella composizione nel bicchiere. Non vi serviranno molti ingredienti per realizzare il cocktail ai gamberi e davvero pochissima manualità, anzi è proprio un'ottima ricetta per fare un figurone con gli ospiti anche se non si è molto esperti in cucina. Ovviamente se avete dubbi sul da farsi potete tranquillamente lasciare un messaggio qui nel box in fondo alla pagina e di certo vi aiuteremo sciogliendo i vostri dubbi.

                                                                                      
                
                                                                Gamberetti
                                                                  anche surgelati -
                                                                  300
                  gr
                                                              
              
                                  
                
                                                                Foglie di alloro
                                                                                          4
                  foglie
                                                              
              
                                                                                      Per la salsa rosa
                                                                      
                
                                                                Salsa Worcestershire
                                                                                          2
                  cucchiai da tavola
                                                              
              
                                  
                
                                                                Maionese
                                                                                          300
                  gr
                                                              
              
                                  
                
                                                                Ketchup
                                                                                          80
                  gr
                                                              
              
                                                                                      Per guarnire
                                                                      
                
                                                                Insalata iceberg
                                                                  oppure insalatina mista -
                                                                  
                  q.b.
                                                              
              
                                  
                
                                                                Erba cipollina
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta del cocktail di gamberetti facile, prima di tutto mettete a bollire una con dell'acqua. Aggiungete nella   pentola le foglie di alloro e appena l'acqua raggiunge il bollore, salatela e mettete a cuocere per 1-2 minuti i gamberetti puliti ed eviscerati. Trascorso il breve tempo di cottura, scolate i gamberetti, lasciateli raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Appena i gamberetti si saranno raffreddati tagliateli a pezzetti, quelli più piccoli lasciateli interi e teneteli da parte, le potrete utilizzare per decorazione a piatto finito. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lavate e asciugate bene l'insalata, tagliatela a striscioline larghe circa un dito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Preparate a questo punto la salsa rosa: mettete in un recipiente la maionese, il ketchup e, la salsa worcestershire; mescolate bene gli ingredienti in maniera tale da formare una salsa unica. Aggiungete alla salsa rosa i gamberetti tagliati a pezzetti e mescolate bene.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto tutti gli ingredienti sono pronti non vi resta altro che comporre il cocktail. Prendete dei bicchieri e alternate degli strati con l'insalata e la salsa cocktail, decorate con i gamberetti piccoli tenuti da parte e con l'erba cipollina. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso partire da gamberetti surgelati?
Sì certo, anzi è proprio comodo averne una scorta in freezer da usare quando si deve fare questa pietanza.
Mi è venuto un po' acquoso il tutto. Come mai?
Accertati che tu abbia scolato bene i gamberetti e che la lattuga sia ben asciutta dopo averla lavata per bene.
Posso prepararlo il giorno prima?
Per la facilità di realizzazione ti consiglio di prepaprarlo il giorno stesso perché potrebbe andare in contro ad ossidazione.
L'ho visto con le foglie rossicce, come si fa?
Puoi usare il radicchio tondo. 
 
                  
                
                              
          
                  