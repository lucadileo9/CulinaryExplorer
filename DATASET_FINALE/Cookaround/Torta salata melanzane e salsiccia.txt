
Se state cercano un'idea sfiziosa per una cena tra amici, oppure per arricchire l'offerta di un buffet o di un aperitivo, ecco quella che fa per voi: torta salata melanzane e salsiccia. Un rustico facile e veloce che può essere anche un asso nella manica se avete ad esempio melanzane avanzate dal giorno precedente oppure della salsiccia da consumare. Una ricetta che incontrerà il favore dei vostri commensali che di certo chiederanno il bis! Seguite i nostri consigli,  provate a farla e soprattutto fateci sapere com'è andata! Se siete poi alla ricerca di altre ricette di torte salate, vi consigliamo di realizzare la ricetta della torta salata con zucchine e speck. 

                                                                                      
                
                                                                Pasta sfoglia
                                                                  confezione -
                                                                  1
                  
                                                              
              
                                  
                
                                                                Salsiccia di maiale
                                                                  piccante -
                                                                  3
                  
                                                              
              
                                  
                
                                                                Edamer
                                                                                          140
                  gr
                                                              
              
                                  
                
                                                                Melanzane
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta della torta salata con melanzane e salssicia per prima cosa affettate le melanzane e poi tagliatele a cubetti. In una padella mettete un generoso giro di olio, nel quale metterete uno spicchio di aglio a soffriggere. Quando sarà imbiondito, toglietelo e aggiungete le melanzane. Fatele rosolare girando di tanto in tanto quindi aggiungete un ciuffo di basilico e salate. Cuocetele per circa dieci minuti, sfumando alla fine con del vino bianco. Quando saranno pronte mettetele da parte. Prendete quindi a questo punto la sfoglia piegatela a meta per tracciare un segno e su un solo lato mettete le fette di formaggio e la salsiccia piccante privata del budello. A questo punto distribuite le melanzane e altro sovrapponete con altre fette di formaggio. Chiudete a libro con la sfoglia restante, sigillate i bordi, spennellate con dell'olio, aggiungete un pizzichino di sale, praticate dei tagli e infornate a 200 gradi per 25 minuti. Sfornate e fate intiepidire leggermente prima di tagliare.
                      
                                                                                
                    
                    
                    
                
                                              
          
                              Consiglio
                                
                  
                                        Quanto tempo prima posso preparare questo rustico?
Anche qualche ora prima va benissimo!
Potrei fare un mix di verdure? Cosa mi consigli?
Puoi per esempio unire alle melanzane delle zucchine spadellate o dei peperoni. 
Non ho la salsiccia piccante cosa posso usare?
Puoi utilizzare della salsiccia semplice o del macinato leggermente rosolato.
 
                  
                
                              
          
                  