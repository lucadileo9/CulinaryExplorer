DIFFICOLTÀ
bassa
Alzi la mano chi non ha mai mangiato un bel piatto di mezze maniche panna pisellini e cotto! Un primo che ricorda tanto l'infanzia, che fa subito famiglia e mette allegria. Di certo è una preparazione che amano tutti i bambini perché il gusto dei pisellini viene esaltato, ma anche un po' nascosto per chi storce un po' il naso alla loro vista, dalla cremosità della panna e dalla sapidità del prosciutto cotto. La ricetta ovviamente è di una semplicità estrema ed è perfetta anche per chi non ha molta dimestichezza in cucina. 

                                                                                      
                
                                                                Mezze maniche
                                                                  o altra pasta corta -
                                                                  400
                  gr
                                                              
              
                                  
                
                                                                Piselli
                                                                  congelati -
                                                                  260
                  gr
                                                              
              
                                  
                
                                                                Prosciutto cotto
                                                                  a dadini -
                                                                  200
                  gr
                                                              
              
                                  
                
                                                                Panna da cucina
                                                                                          300
                  gr
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la ricetta delle mezze maniche panna pisellini e cotto, partite versando un giro di olio in una padella antiaderente nel quale farete soffriggere la cipolla tritata finemente. 
                      
                                                                                
                    
                    
                    
                
                                                
                  
                    2
                                                                
                                          
                      Dopo un paio di minuti aggiungete i dadini di prosciutto cotto e rosolate anch'essi, fate trascorrere un altro paio di minuti e aggiungete i pisellini congelati e quando si sarà insaporito il tutto, aggiungete anche la panna. 
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Lasciate cuocere il condimento fino a che i pisellini non risultino cotti e la panna leggermente ristretta, quindi aggiustate di sale e pepe.

                      
                                          
                       
                      
                                                            
                    
                    
                
                                                
                  
                    4
                                                                
                                          
                      Non vi resta che cuocere la pasta in abbondante acqua bollente salata, scolatela quando sarà cotta e aggiungetela alla padella contenente il sugo preparato in precedenza. Le vostre mezze maniche panna pisellini e cotto sono pronte per essere servite. 
                      
                                                            
                    
                    
                
                                              
          
                              Consiglio
                                
                  
                                        Per renedere il piatto più light cosa potrei usare al posto della panna?
Puoi utilizzare del formaggio cremoso a bassa percentuale di grassi, da stemperare con un mestolo di acqua di cottura.
Quale altro tipo di pasta posso usare?
Ti consiglio i formati corti e rigati perché raccolgono più sugo, ma ad esempio sono perfette anche le farfalle.
Posso utilizzare anche i pisellini surgelati?
Certo, scongelali, segui le istruzioni sulla confezione, e poi procedi come descritto sulla nostra ricetta.
                  
                
                              
          
                  