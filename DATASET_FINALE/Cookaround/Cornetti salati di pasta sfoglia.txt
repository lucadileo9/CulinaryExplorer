DIFFICOLTÀ
bassa
I cornetti salati di pasta sfoglia sono antipasti sfiziosi, facili e golosi, perfetti in qualunque occasione, dall’aperitivo, alla festa di compleanno o più semplicemente per una merenda. Preparare questi cornetti salati è semplicissimo, vi basterà un rotolo di pasta sfoglia, da riempire con le vostre farciture preferite di salumi e formaggi, per renderli gustosi e colorati! Provate anche i mini croissant salati e i biscotti salati per arricchire il vostro buffet di sfizi!

                                                Per la base
                                                                      
                
                                                                Pasta sfoglia
                                                                  rotolo -
                                                                  1
                  
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Semi di sesamo
                                                                                          
                  q.b.
                                                              
              
                                                                                      Per farcirli
                                                                      
                
                                                                Prosciutto cotto
                                                                                          50
                  gr
                                                              
              
                                  
                
                                                                Prosciutto crudo
                                                                                          50
                  gr
                                                              
              
                                  
                
                                                                Fontina
                                                                                          50
                  gr
                                                              
              
                                  
                
                                                                Pomodori
                                                                                          2
                  
                                                              
              
                                  
                
                                                                Insalata
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Srotolate la pasta sfoglia, tagliatela con una rotella praticando prima due tagli centrali per ottenere una croce. A questo punto tagliate ancora ogni spicchio in tre parti, dovrete ottenere un totale di 12 spicchi, o se preferite spicchi ancora più piccoli, potete dividere ogni spicchio in quattro parti e ne otterrete 16. Arrotolate ogni spicchio girando la sfoglia verso il centro, per dare la tipica forma dei cornetti, piegate leggermente le estremità verso il centro.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Utilizzando la stessa carta forno della pasta sfoglia, sollevatela e spostate i cornetti sopra una teglia. Versate l’uovo in una ciotola, mescolatelo e spennellatelo sui cornetti, ricoprite alcuni cornetti con semi di sesamo bianchi, altri con semi di sesamo neri e lasciatene alcuni senza in modo da avere colori diversi.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuocete i cornetti per 10 minuti circa a 200° a forno ventilato, poggiando la teglia nel binario medio del forno, i tempi possono variare in base al forno, valutate la doratura. Fate raffreddare i cornetti, tagliateli a metà e farciteli con i salumi, il formaggio, pomodori e insalata, una volta pronti, non vi resta che sistemarli in un piatto da portata e servirli.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Si consiglia di preparare i cornetti salati in giornata, la pasta sfoglia il giorno dopo non ha la stessa croccantezza. Se volete preparare i cornetti in anticipo, per poi cuocerli in un secondo momento, potete conservarli in frigorifero per qualche ora. Se volete congelare i cornetti, potete farlo solo da crudi, ma dovrete farli scongelare in frigorifero prima di metterli in forno per la cottura.
                  
                
                              
          
                              Consiglio
                                
                  
                                        Se volete farcire i cornetti salati in modo diverso, sono ottimi anche con salmone affumicato, formaggio spalmabile e insalata.
                  
                
                              
          
                  