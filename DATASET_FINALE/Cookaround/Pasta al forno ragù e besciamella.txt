DIFFICOLTÀ
molto bassa
La pasta al forno ragù e besciamella è un piatto tipico della cucina italiana, che si prepara cuocendo in forno della pasta condita con ragù di carne, besciamella e parmigiano reggiano grattugiato. La pasta al forno ragù e besciamella è un piatto ricco e saporito, che si presta a essere servito nelle occasioni speciali, come il pranzo della domenica o a Natale. Questa ricetta ha origini antiche e tantissime versioni che variano a seconda delle regioni e delle tradizioni familiari.

                                                Ingredienti per il ragù
                                                                      
                
                                                                Carne macinata di maiale
                                                                                          250
                  gr
                                                              
              
                                  
                
                                                                Carne macinata di manzo
                                                                                          250
                  gr
                                                              
              
                                  
                
                                                                Passata di pomodoro
                                                                                          700
                  gr
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Coste di sedano
                                                                                          2
                  
                                                              
              
                                  
                
                                                                Cipolla
                                                                  piccola -
                                                                  1
                  
                                                              
              
                                  
                
                                                                Vino rosso
                                                                                          ½
                  bicchieri
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Ingredienti per la besciamella
                                                                      
                
                                                                Latte
                                                                                          500
                  gr
                                                              
              
                                  
                
                                                                Burro
                                                                                          40
                  gr
                                                              
              
                                  
                
                                                                Farina 00
                                                                                          40
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Noce moscata macinata
                                                                                          
                  q.b.
                                                              
              
                                                                                      Ingredienti per la pasta al forno
                                                                      
                
                                                                Rigatoni
                                                                                          320
                  gr
                                                              
              
                                  
                
                                                                Scamorza
                                                                                          150
                  gr
                                                              
              
                                  
                
                                                                Parmigiano Reggiano grattugiato
                                                                                          30
                  gr
                                                              
              
                                                                                              

                    
                            
          
                            Preparazione del ragù
                                
                  
                    1
                                                                
                                          
                      Per cucinare una buona pasta al forno ragù e besciamella, inizia dalla preparazione del condimento. Lava la carota, elimina le due estremità e pelala, sbuccia la cipolla, lava il sedano ed elimina eventuali filamenti fibrosi dalle coste, riunisci tutto su un tagliere e trita le verdure. Prendi una pentola antiaderente, versaci q.b. di olio extravergine di oliva e mettilo sulla fiamma allegra del fornello, fai soffriggere le verdure in padella per qualche minuto, mescolando con un cucchiaio di legno per evitare che si attacchino.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando le verdure si saranno ben rosolate, aggiungi la carne macinata di maiale insieme alla carne macinata di manzo. Sempre a fiamma vivace, fai rosolare fino a che la carne non cambia colore, a questo punto sfuma con del vino rosso e aggiusta di sale. Quando la parte alcolica del vino sarà evaporata, aggiungi la passata di pomodoro e copri con il coperchio, fai cuocere per un'ora così, a fiamma bassa, mescola ogni tanto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                            Preparazione della besciamella
                                
                  
                    3
                                                                
                                          
                      Adesso prepara la besciamella. Fai sciogliere il burro in un pentolino, aggiungi la farina, tutta in una volta e mescola continuamente con una frusta, quando avrai ottenuto una sorta di cremina, aggiungi il latte a filo, sempre mescolando, per evitare la formazione di grumi.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Condisci la besciamella con il sale, il pepe, la noce moscata appena grattugiata, continua a cuocere mescolando su fiamma bassa fino a che il composto si sarà addensato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione della pasta al forno
                                
                  
                    5
                                                                
                                          
                      Riempi una pentola di acqua e portala a bollore, quando l'acqua bolle, abbassa la fiamma e versaci un pugno di sale grosso, alza di nuovo la fiamma e quando l'acqua bolle versaci i rigatoni.

                      
                                          
                      Mentre la pasta cuoce taglia la scamorza a cubetti. Scola la pasta molto al dente e versala in una pirofila da forno a cui avrai unto il fondo e i bordi interni con del burro. Condisci la pasta con il ragù, fallo direttamente nella pirofila così non sporchi altri piatti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungi nella pirofila metà della besciamella e i cubetti di scamorza, mescola bene e livella la superficie della pasta per renderla tutta alla stessa altezza. Adesso versa la restante besciamella e spargila sulla superficie della teglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Spolverizza il parmigiano reggiano grattugiato sopra la besciamella, inforna in forno ventilato, preriscaldato a 200°C per 18-20 minuti, o fino a quando si forma la tipica crosticina dorata. Quando la pasta al forno sarà cotta, estrai la pirofila dal forno e attendi 10 minuti prima di portare in tavola.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                  