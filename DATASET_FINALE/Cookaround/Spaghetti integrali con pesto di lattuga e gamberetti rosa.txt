DIFFICOLTÀ
bassa
Spaghetti integrali con pesto di lattuga e gamberetti rosa, un primo piatto particolare con un pesto alternativo rispetto a quello classico. Il pesto di lattuga per noi è stata proprio una rivelazione: cremoso e gustoso allo stesso tempo ed è perfetto per accompagnare degli spaghetti integrali.

                                                                                      
                
                                                                Spaghetti
                                                                  di semola integrale Tre Mulini -
                                                                  400
                  gr
                                                              
              
                                  
                
                                                                Gamberetti rosa
                                                                                          100
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per il pesto
                                                                      
                
                                                                Lattuga
                                                                                          1
                  
                                                              
              
                                  
                
                                                                Pinoli
                                                                                          40
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lavate la lattuga, fatela asciugare bene, quindi trasferite le foglie in un bicchiere sufficientemente grande da far entrare un frullatore ad immersione.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Schiacciate la lattuga con il frullatore così da farcene stare dell'altra, aggiungete abbondante olio extravergine d'oliva ed iniziate a frullare.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite, quindi, anche i pinoli ed il sale e frullate un altro po', fino ad ottenere una crema piuttosto liscia e equilibrata nel sapore. Se necessario aggiungete altro olio o altro sale per ottenere il risultato desiderato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo avrete portata ad ebollizione una pentola colma d'acqua, salatela e aggiungete gli spaghetti integrali. Lasciateli cuocere fino ad ottenere una cottura al dente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo spadellate i gamberetti rosa dopo averli sgusciati: scaldate un bel giro d'olio extravergine d'oliva in una padella con uno spicchio d'aglio.

                      
                                          
                      Non appena l'aglio inzia a sfrigolare nell'olio, aggiungete i gamberetti, insaporiteli con sale e pepe e lasciateli cuocere per un paio di minuti o fino a che non saranno diventati da rosa trasparente a rosa opaco.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trasferite il pesto di lattuga in una ciotola sufficientemente capiente da poter contenere gli spaghetti. Scolate gli spaghetti trasferendoli direttamente nella ciotola con il pesto e mescolate.

                      
                                          
                      Aggiungete altro pesto in quantità sufficiente da poter condire in modo uniforme tutta la pasta.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Impiattate gli spaghetti integrali con pesto di lattuga realizzando dei nidi, quindi aggiungete i gamberetti rosa con un po' del loro fondo di cottura. Serviteli in tavola ancora ben caldi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  