DIFFICOLTÀ
bassa
L’insalata di mare è un grande classico della cucina italiana: ricca e deliziosa, è perfetta in tutte le occasioni!

                                                                                      
                
                                                                Gamberetti
                                                                                          400
                  gr
                                                              
              
                                  
                
                                                                Calamari
                                                                                          400
                  gr
                                                              
              
                                  
                
                                                                Polpo
                                                                                          400
                  gr
                                                              
              
                                  
                
                                                                Arancia
                                                                                          1
                  
                                                              
              
                                  
                
                                                                Mandorle tostate
                                                                                          40
                  gr
                                                              
              
                                  
                
                                                                Carota
                                                                                          1
                  
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Alloro
                                                                                          2
                  foglie
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Peperoncino in polvere
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Inizia dal polpo che è l'ingrediente che richiede una lunga cottura, nel frattempo che cuoce puoi proseguire con il resto della ricetta. 

                      
                                          
                      Lava e sbuccia la cipolla, lava e pela la carota, metti entrambe in una pentola piena di acqua potabile con qualche foglia di alloro e accendi il fuoco. Quando arriverà a bollore immergi il polpo e fai cuocere per almeno 40 minuti. Trascorso questo tempo il polpo va fatto raffreddare nella sua acqua in modo da restare morbido. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre il polpo si cuoce nella sua acqua, prosegui nella preparazione della ricetta, prendi i gamberetti, privali della testa, del carapace e, aiutandoti con uno stuzzicadenti, anche del midollino nero, man mano che finisci mettili in uno scolapasta. Quando avrai terminato la pulizia di tutti i gamberetti sciacquali bene sotto acqua corrente. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Togli le viscere ai calamari, tira via la pelle e sciacqua sotto acqua corrente, terminata questa operazione taglia il corpo ad anelli e i tentacoli a pezzettini. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riempi di acqua una pentola e mettila sul fuoco, quando arriva a bollore tuffaci i gamberetti e i calamari a pezzi. Cuoci per 5 minuti e poi scola e lascia raffreddare. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Sbuccia l'arancia e tagliala a cubetti, poi lava e sminuzza il prezzemolo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Adesso puoi assemblare la tua insalata di mare con arance e mandorle: in un piatto da portata metti il polpo tagliato a cubetti, i calamari e i gamberetti e unisci i pezzi di arancia. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Trita grossolanamente le mandorle e aggiungile al resto degli ingredienti.  Finisci l'insalata di mare con il prezzemolo tritato, l'olio extravergine di oliva abbondante e il peperoncino piccante in polvere. Mescola il tutto delicatamente, fai riposare 15 minuti per far insaporire e servi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        L'insalata di mare è molto più buona se fatta il giorno prima e tenuta in frigo, chiusa in un contenitore ermetico. Estraila dal frigo almeno mezz'ora prima di metterla in tavola. 
                  
                
                              
          
                  