DIFFICOLTÀ
bassa
Il nasello in crosta di zucchine e patate è un piatto semplice e allo stesso tempo raffinato, la ricetta unisce i sapori del mare e della terra in un abbraccio delizioso. Questo secondo piatto è perfetto per chi cerca una pietanza leggera e gustosa, adatta a pranzi e cene estive, ma che può essere gustato tutto l'anno. Il nasello, un pesce dal sapore delicato e la carne compatta, si sposa magnificamente con la morbidezza delle zucchine e la croccantezza delle patate novelle, mentre il profumo del timo esalta tutti gli ingredienti.

                                                                                      
                
                                                                Nasello
                                                                                          4
                  
                                                              
              
                                  
                
                                                                Patate novelle
                                                                                          5
                  
                                                              
              
                                  
                
                                                                Zucchine
                                                                                          4
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Timo
                                                                                          2
                  rametti
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Forno /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Inizia lavando accuratamente le zucchine e le patate novelle sotto acqua corrente. Puoi lasciare la buccia per un tocco di colore e sapore. Successivamente, taglia sia le zucchine sia le patate a fette sottili, di circa mezzo cm. Usa una mandolina per assicurarti di tagliarle in modo uniforme, lo spessore uguale delle fette garantisce la cottura perfetta della crosta di verdura.
                      
                                                                                
                    
                    
                    
                
                                                
                  
                    2
                                                                
                                          
                      Controlla i filetti di nasello per verificare che non ci siano eventuali lische residue e sciacquali sotto acqua corrente. Tamponali delicatamente con carta assorbente per asciugarli. A questo punto, puoi salare e pepare leggermente i filetti per insaporirli, facendo attenzione a non eccedere con il sale perché le zucchine e le patate lo assorbiranno in fase di cottura.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Prendi una teglia da forno e ungine il fondo con un po' di olio extravergine d'oliva. Disponi le fette di patate in modo uniforme sul fondo della teglia in modo da coprirlo completamente. Spennella le patate con un po' di olio EVO usando un pennello da cucina. Aggiungi i rametti di timo fresco per aromatizzare.
                      
                                                            
                    
                    
                
                                                
                  
                    4
                                                                
                                          
                      Ora sovrapponi uno strato di fette di zucchine sopra le patate. Ancora una volta, spennella le zucchine con olio EVO e aggiungi sale e pepe nero macinato fresco a piacere.
                      
                                                            
                    
                    
                
                                                
                  
                    5
                                                                
                                          
                      Adagia i filetti di nasello sulla crosta di zucchine e patate, posizionandoli in modo uniforme sulla teglia. Spennella leggermente i filetti di pesce con un filo di olio EVO.
                      
                                                            
                    
                    
                
                                                
                  
                    6
                                                                
                                          
                      Preriscalda il forno a 200°C. e inforna la teglia con il nasello in crosta di zucchine e patate. Lascia cuocere per circa 25-30 minuti, o fino a quando la superficie del nasello non sarà dorata.
                      
                                                            
                    
                    
                
                                                
                  
                    7
                                                                
                                          
                      Una volta completata la cottura, sforna il nasello in crosta di zucchine e patate e servi i filetti caldi e fragranti, capovolgendoli sui piatti in modo che le patate e le zucchine si trovano in superficie, fallo solo se hai una buona manualità in cucina, altrimenti va benissimo che la crosta di verdure rimanga sotto. 

                      
                                          
                      Puoi accompagnare il piatto con una fresca insalata verde o con qualche pomodorino ciliegino tagliato a metà e condito con olio EVO e basilico fresco.
                      
                                                            
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non sarebbe più pratico cuocere il filetto con le verdure sopra e non sotto? 
  							Sarebbe, forse, più pratico ma non sarebbe la stessa cosa, infatti la verdura cotta sotto, si impregna dei sapori del pesce e risulta molto più golosa. Se cuoci sopra, e puoi farlo, avrai come risultato una crosticina più delicata e asciutta. 
  						
  					  						
  							Non mi piace in nasello, con che pesce posso sostituirlo?
  							Vanno bene tutti i pesche che puoi sfilettare, infatti è importante che in questa ricetta non ci siano lische. 
  						
  					  						
  							Se mi avanza il nasello con crosta di zucchine e patate come lo conservo? 
  							Conservi questo piatto in frigo, riposto in un contenitore a chiusura ermetica, per non più di 24 ore.
  						
  										
				
              
          
                  