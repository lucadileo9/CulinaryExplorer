DIFFICOLTÀ
bassa
Le arance e cedro canditi sono la frutta sotto zucchero che più si consuma, sopratutto durante i giorni che portano alle festività natalizie. Semplici da fare servono in numerose preparazioni dolci oppure sono ottime da mangiare anche solo in purezza. Vi occorreranno per esempio per preparare panettoni e panforti se tagliate a cubetti, oppure se lasciate intere per decorare cassate siciliane. 

                                                                                      
                
                                                                Arance
                                                                                          4
                  
                                                              
              
                                  
                
                                                                Cedri
                                                                                          4
                  
                                                              
              
                                  
                
                                                                Acqua
                                                                                          
                  q.b.
                                                              
              
                                  
                
                                                                Zucchero
                                                                                          
                  q.b.
                                                              
              
                                                                                                Attrezzature
              
                
                                  Coltelli /                                   Pentola /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta delle arance e cedro canditi  ho preso delle arance con buccia grossa e dei cedri, ho ricavato la buccia dai cedri badando a non eliminare troppo bianco, e stesso procedimento per le arance.

                      
                                          
                      Ho preso una pentola, ho versato le bucce delle arance, ho coperto bene con l'acqua, le ho portate a bollore e le ho fatte bollire una decina di minuti, ho spento il fuoco ed ho lasciato raffreddare dentro l'acqua.

                      
                                          
                      Quando sono risultate ben fredde le ho scolate dal liquido, le ho messe nella pentola, ho coperto di acqua ed ho fatto bollire per una decina di minuti, ho fatto raffreddare nel liquido, ho scolato ed ho ripetuto questa operazione di bollitura e raffreddamento (in totale si fanno bollire tre volte).

                      
                                          
                      Ho fatto la stessa cosa con le bucce di cedro.

                      
                                          
                      Ho pesato le bucce di arancia ed ho messo la stessa quantità di acqua e di zucchero in una pentola, ho fatto sciogliere lo zucchero in modo che diventasse uno sciroppo, appena sciolto ho versato le bucce di arancia ed ho fatto cuocere lentamente a fuoco basso, mescolando di tanto in tanto.

                      
                                          
                      Ho eseguito la stessa procedura per le bucce di cedro.

                      
                                          
                      Ho steso le bucce su carta da forno tenendo le bucce ben distanziate e girandole dopo un giorno in modo da farle asciugare perfettamente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      ed ecco il risultato
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                              
          
                              Consiglio
                                
                  
                                        Quanto tempo posso conservarle?
Puoi conservare la frutta candita per circa un mese in un barattolo di vetro.
Posso fare anche i limoni in questo modo?
Sì tranquillamente.
Posso farle già a cubetti per il panettone e poi conservare il tutto?
Certo che va bene!
                  
                
                              
          
                  