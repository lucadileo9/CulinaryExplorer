DIFFICOLTÀ
bassa
Gli spaghettoni Senatore Cappelli con tonno, limone e zucchine è il piatto emblema della semplicità e dell'alta qualità, si perchè per avere una ricetta davvero da 5 stelle non serve accozzare centinaia di ingredienti in un piatto, bensì è sufficiente combinare pochi ingredienti di altissima qualità. E' questo il caso: spaghettoni con grano Senatore Cappelli e tonno Consorcio, un abbinamento realizzato con cura dove dell'ottimo limone biologico e delle zucchine fresche di orto chiudono il cerchio e fatto di questo piatto un capolavoro!

                                                                                      
                
                                                                Spaghettoni
                                                                  Senatore Cappelli -
                                                                  400
                  gr
                                                              
              
                                  
                
                                                                Tonno sott'olio
                                                                                          200
                  gr
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Zucchine
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Peperoncino rosso piccante
                                                                                          1
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli spaghettoni Senatore Cappelli con tonno, limone e zucchine dovete come prima cosa lavare le zucchine, togliere le estremità e ricavarne solo la parte esterna più scura eliminando completamente il centro che solitamente è ricco di semi e poco gustoso.

                      
                                          
                      Tagliatela zucchina così ottenuta a listarelle piuttosto sottili e mettetele da parte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate un bel giro d'olio extravergine d'oliva in una padella preferibilmente in ferro, unite gli spicchi d'aglio sbucciati e schiacciati leggermente e fate soffriggere.

                      
                                          
                      Quando gli spicchi d'aglio saranno appena dorati, potrete aggiungere il tonno ben sgocciolato dall'olio di conserva e diviso in pezzi; fate prendere calore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Portate, ora, a bollore una pentola colma d'acqua e quando inizia a bollire, aggiungete sale grosso in quantità adeguata e tuffatevi gli spaghettoni che dovranno cuocersi al dente, per circa 12 minuti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel mentre, spremete il succo dal limone, rimuovete eventuali semi o residui, quindi unite il succo alla padella con il tonno.

                      
                                          
                      Lavate e tritate un peperoncino, considerando che gran parte della piccantezza risiede nei semi, decidete in base ai vostri gusti e alla vostra tolleranza al piccante se lasciarli o scartarli.

                      
                                          
                      Lavate e tritate anche un ciuffo di prezzemolo ed unite sia il peperoncino che il prezzemolo in padella.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Per ultimare il condimento non dovrete far altro che togliere l'aglio ed aggiungere le zucchine e cuocerle a fuoco molto vivace per pochi minuti, essendo molto sottili la cottura sarà molto veloce.

                      
                                          
                      Legate il condimento aggiungendo alla padella un mestolino d'acqua di cottura della pasta, ricca d'amido e lasciate cuocere per un altro minuto circa.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Ora è il momento di scolare la pasta al dente e trasferirla direttamente nella padella con il condimento, fatela saltare brevemente in modo tale da permetterle di legarsi alla perfezione al condimento ma di non protrarne la cottura.

                      
                                          
                      Servite, infine, gli spaghettoni Senatore Cappelli con tonno, limone e zucchine semplicemente aggiungendo, a piacere, poca scorza di limone grattugiata, altro peperoncino, se piace ed un filo d'olio extravergine d'oliva a crudo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  