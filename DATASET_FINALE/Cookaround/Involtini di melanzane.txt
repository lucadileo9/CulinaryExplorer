DIFFICOLTÀ
bassa
Involtini di melanzane: un secondo alternativo, un contorno sostanzioso o un antipasto sfizioso? Non lo sappiamo, fate voi, quello che è certo è che sono buonissimi, quindi provateli! Si tratta di certo di un'idea facile e veloce che può essere tranquillamente servita per un buffet o un aperitivo poi le melanzane sono talmente buone che siamo sicuri andranno a ruba. Non essendo fritte sono un piatto perfetto anche per chi deve stare un po' attento alle calorie. Provatele subito, anche nella loro variante con guanciale e caciocavallo! E se amate gli ortaggi estivi, provate anche i peperoni gratinati, davvero ottimi!

                                                                                      
                
                                                                Melanzane
                                                                                          1
                  
                                                              
              
                                  
                
                                                                Mortadella
                                                                                          4
                  fette
                                                              
              
                                  
                
                                                                Sottilette
                                                                                          6
                  fette
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Alici o Acciughe
                                                                  filetti -
                                                                  2
                  
                                                              
              
                                  
                
                                                                Passata di pomodoro
                                                                                          300
                  gr
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                                                                                Attrezzature
              
                
                                  Frullatore /                                   Padella /                                   Stuzzicadenti                                
              
                          

                    
                            
          
                            Preparazione
                                
                  
                    1
                                                                
                                          
                      Lavate la melanzana ed affettatela non troppo sottile nel senso della lunghezza.

                      
                                          
                      Adagiate sopra ogni fetta di melanzana, un pezzo di mortadella e metà sottiletta.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Arrotolate le fette di melanzane farcite a mo' di involtino e fermate ciascun involtino con uno stuzzicadenti.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passate gli involtini realizzati nella farina.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Fate scaldare in una padella o in un tegame piuttosto capiente 3 cucchiai d'olio extravergine d'oliva dove farete soffriggere uno spicchio d'aglio, lo scalogno tritati ed i filetti d'acciuga.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo, frullate la polpa di pomodoro con qualche foglia di basilico fresco.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Appena il soffritto inizierà appena a prendere colore, unite alla padella il pomodoro frullato e portate il sugo a bollore.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite, a questo punto, gli involtini di melanzane e lasciate cuocere il tutto per circa 15 minuti rigirando gli involtini a metà cottura ricordandovi di regolare la preparazione di sale.
                      
                                                              
                                                
													
												
                                              
                                        
                    
                    
                
                                              
          
                  