DIFFICOLTÀ
molto bassa
La zuppa di legumi è un piatto tipico della cucina mediterranea, che si prepara con diversi tipi di legumi, come fagioli, ceci, lenticchie, piselli e fave. Conosciuta anche com Zuppa di virtù, questa minestra è una ricetta semplice e nutriente, che si può arricchire con verdure, cereali, aromi e spezie. La zuppa di legumi è ideale da consumare nelle stagioni fredde, per riscaldarsi e fare il pieno di energia. I legumi sono un alimento molto salutare, ingrediente basilare della dieta mediterranea. Sono ricchi di proteine vegetali, fibre, vitamine, minerali e antiossidanti. Per questo ti consiglio di prevedere ricette a base di legumi almeno 2 volte alla settimana, soprattutto nella stagione fredda. 

                                                                                      
                
                                                                Fagioli cannellini
                                                                                          100
                  gr
                                                              
              
                                  
                
                                                                Fagioli borlotti
                                                                                          100
                  gr
                                                              
              
                                  
                
                                                                Fagioli dall'occhio
                                                                                          100
                  gr
                                                              
              
                                  
                
                                                                Ceci
                                                                                          100
                  gr
                                                              
              
                                  
                
                                                                Fave spezzate
                                                                                          100
                  gr
                                                              
              
                                  
                
                                                                Lenticchie
                                                                                          50
                  gr
                                                              
              
                                  
                
                                                                Lenticchie decorticate
                                                                                          50
                  gr
                                                              
              
                                  
                
                                                                Piselli decorticati
                                                                                          50
                  gr
                                                              
              
                                  
                
                                                                Salsa di pomodoro
                                                                                          50
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Rametto di rosmarino
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Acqua
                                                                                          1,5
                  kg
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare una buona zuppa di legumi, devi iniziare dalla sera prima: dopo averli sciacquati sotto acqua corrente, riunisci in una ciotola capiente i fagioli cannellini, i fagioli dall'occhio, i fagioli borlotti e i ceci e ricoprili di acqua fresca e pulita. Lascia ammollare per una notte intera. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      La mattina successiva scola i legumi dall'acqua della notte e mettili in una pentola con acqua pulita, non salata e cuocili per circa 40 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Per la cottura della zuppa ti consiglio di usare una pignatta di coccio, sono le pentole più adatte alla cottura dei legumi, ma se non la possiedi va benissimo anche una pentola di acciaio. Metti un filo d'olio extravergine di oliva nel fondo della pentola, aggiungi la cipolla lavata e tritata e fai rosolare per un paio di minuti, poi aggiungi i fagioli e i ceci lessati e scolati dall'acqua di cottura.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi 1 litro e mezzo di acqua fresca nella pentola. A parte riunisci in una ciotola tutti gli altri legumi che non necessitano di ammollo, sciacquali sotto abbondante acqua corrente e uniscili nella pentola insieme alla passata di pomodoro. A questo punto insaporisci con del sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuoci la zuppa di legumi per 3 ore, a fuoco basso, controllando e mescolando ogni tanto per assicurarti che non si attacchi sul fondo. Circa 30 minuti prima del termine della cottura, aggiungi un rametto di rosmarino, il quale darà un tipico sapore senza però nascondere gli altri aromi. Quando la zuppa e cotta spegni il fuoco e condiscila con olio extravergine di oliva a crudo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non hai voglia di iniziare a cucinare dalla sera prima, puoi sostituire i fagioli e i ceci con il prodotto in scatola, tuttavia ti consiglio di comprare un buon prodotto biologico per non annullare i benefici di gustare una buona zuppa di legumi come si deve.
                  
                
                              
          
                  