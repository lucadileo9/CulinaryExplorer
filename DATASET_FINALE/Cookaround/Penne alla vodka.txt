DIFFICOLTÀ
bassa
Le penne alla Vodka sono un classico degli anni Ottanta, ma ancora oggi non perdono il loro fascino e la loro bontà. La pasta alla Vodka deve il suo successo alla facile preparazione ed è per questo che è diventato uno dei must dei single che vogliono far colpo alla prima cena romantica, anche perché sono semplici e veloci da fare e soprattutto con ingredienti che si trovano facilmente in casa. Benché la ricetta originale delle pennette alla Vodka preveda la presenza di un super alcolico, è un piatto molto gradito anche ai bambini che ne vanno letteralmente matti.

                                                                                      
                
                                                                Penne
                                                                                          150
                  gr
                                                              
              
                                  
                
                                                                Cipolle
                                                                                          ¼
                  
                                                              
              
                                  
                
                                                                Pancetta (tesa)
                                                                                          75
                  gr
                                                              
              
                                  
                
                                                                Vodka
                                                                                          ½
                  bicchierini
                                                              
              
                                  
                
                                                                Passata di pomodoro
                                                                                          150
                  gr
                                                              
              
                                  
                
                                                                Panna da cucina
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per fare le penne alla Vodka mettete subito sul fuoco una pentola con dell'acqua e sale per cuocere la pasta, il tempo di preparazione del sugo sarà piuttosto breve.

                      
                                          
                      In una padella fate scaldare 2 cucchiai d'olio extravergine d'oliva insieme alla cipolla affettata finemente.

                      
                                          
                      Non appena l'olio inizia a sfrigolare, unite anche la pancetta tagliata a dadini e lasciate rosolare la cipolla e la pancetta.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando la cipolla risulterà leggermente dorata, sfumate il tutto con la vodka e lasciate evaporare, a fuoco alto, la frazione alcolica della vodka stessa.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto unite la passata di pomodoro e lasciate insaporire il sugo a fuoco basso fino a quando il sugo si sarà ben asciugato ed i sapori si saranno ben amalgamati.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Nel frattempo tuffate la pasta nell'acqua bollente salata messa precedentemente sul fuoco.

                      
                                          
                      Spegnete il fuoco sotto la padella con il sugo, incorporate la panna e mescolate per amalgamare bene gli ingredienti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Scolate la pasta e trasferitela nella padella con il sugo per mantecarla in modo omogeneo.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Servite le penne alla vodka condite immediatamente, ancora ben calde.
                      
                                                            
                    
                    
                
                                              
          
                              Consigli e curiosità
                                
                  
                                        Come mai è considerato un must degli anni '80?
In quegli anni andavano molto di moda piatti succulenti e cremosi, infatti spesso e volentieri veniva usata la panna per condire i primi piatti.
Posso evitare il pomodoro?
Sì, avrai una consistenza meno cremosa, ma sarà buona lo stesso.
Ma la Vodka non fa male ai bambini?
I bambini di certo non possono berla, ma se cotta, la sua frazione alcolica evapora e quindi è assolutamente innoqua!
Quali altri piatti sono un must degli anni '80?
Se vuoi realizzare una cena vintage ti consigliamo senz'altro il vitello tonnato  e l'intramontabile insalata russa.
 
                  
                
                              
          
                  