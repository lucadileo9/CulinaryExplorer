DIFFICOLTÀ
molto bassa
Hai mai pensato di condire un piatto di pasta con i peperoni in agrodolce? Il risultato è squisito! Nella nostra ricetta, i tortiglioni con peperoni in agrodolce possono essere gustati sia caldi sia freddi, il che li rende ideali sia per l’inverno, sia per l’estate. Se sei di fretta in pausa pranzo o se vuoi mangiare qualcosa di veloce al mare, ma che non sia il solito panino, questo piatto di pasta è quello che fa per te.

                                                                                      
                
                                                                Tortiglioni
                                                                                          320
                  gr
                                                              
              
                                  
                
                                                                Peperone verde
                                                                                          1
                  
                                                              
              
                                  
                
                                                                Peperone rosso
                                                                                          2
                  
                                                              
              
                                  
                
                                                                Aceto di mele
                                                                                          2
                  cucchiai da tavola
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Coltello /                                   Cucchiaio /                                   Cucchiaio di legno /                                   Padella /                                   Pentola /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      In una pentola abbastanza capiente metti a bollire l’acqua insaporita con un po’ di sale. Quando avrà raggiunto il bollore, butta i tortiglioni e cuoci per il tempo indicato nella confezione. Mentre aspetti che l’acqua per la pasta sia pronta, prepara i peperoni in agrodolce: lava e asciuga i peperoni. Tagliali a metà per il senso della lunghezza ed elimina i semini interni. Trasferiscili su un tagliare e tagliali a listarelle sottili. Mettili in una padella con un filo di olio extravergine d’oliva e fai insaporire. Aggiungi un po’ di acqua di cottura della pasta, copri con un coperchio e fai cuocere.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando i peperoni si saranno asciugati della propria acqua di cottura, metti due cucchiai di zucchero e due di aceto di mele, mescola facendo insaporire il tutto per bene. Assaggia ed eventualmente aggiusta di sale, poi metti da parte per fare raffreddare leggermente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Metti i peperoni in agrodolce in una ciotola e, con un frullatore ad immersione, tritali. Scola la pasta e condisci con il sugo di peperoni in agrodolce. Servi la pasta con i peperoni in agrodolce calda o fredda, a tuo piacere.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La pasta con i peperoni in agrodolce è buona anche se consumata il giorno dopo, quindi potrai prepararla con largo anticipo e tenerla in frigorifero per una giornata in un contenitore chiuso ermeticamente.
                  
                
                              
          
                  