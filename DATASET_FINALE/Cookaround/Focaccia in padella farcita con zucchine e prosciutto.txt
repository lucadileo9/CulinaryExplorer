DIFFICOLTÀ
media
La focaccia in padella farcita con zucchine e prosciutto è un secondo goloso e molto comodo in caso non si abbia tempo per cucinare. La nostra ricetta, infatti, è un rustico soffice che non ha tempi di lievitazione, ed è molto versatile in quanto si presta ad essere farcito nei modi più fantasiosi che possano passarci per la testa. 

                                                                                      
                
                                                                Farina 00
                                                                                          250
                  gr
                                                              
              
                                  
                
                                                                Acqua
                                                                                          100
                  gr
                                                              
              
                                  
                
                                                                Latte
                                                                                          50
                  gr
                                                              
              
                                  
                
                                                                Lievito in polvere istantaneo
                                                                                          8
                  gr
                                                              
              
                                  
                
                                                                Sale
                                                                                          5
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Zucchero
                                                                                          2
                  pizzichi
                                                              
              
                                                                                      Ingredienti per la farcitura
                                                                      
                
                                                                Zucchine
                                                                                          2
                  
                                                              
              
                                  
                
                                                                Prosciutto cotto
                                                                                          150
                  gr
                                                              
              
                                  
                
                                                                Provola
                                                                                          100
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Carta forno /                                   Ciotola /                                   Coltelli /                                   Coperchio /                                   Padella /                                   Scolapasta                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione della focaccia in padella farcita con zucchine e prosciutto, procedi con la preparazione delle zucchine: lavale sotto acqua corrente, elimina le estremità, poi procedi a tagliare delle rondelle sottili.

                      
                                          
                      In una padella metti un filo di olio, aggiungi le zucchine e aggiusta di sale. Lascia cuocere le zucchine fin quando non saranno leggermente dorate. Quando saranno cotte trasferiscile in uno scolapasta per eliminare l’olio in eccesso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando le zucchine si saranno intiepidite, procedi con l’impasto per la focaccia: in un recipiente metti la farina e tutti gli ingredienti liquidi, ovvero acqua, latte e olio. Dopo aggiungi gli ingredienti secchi: sale, zucchero e lievito istantaneo. Impasta con le mani fino a quando non otterrai un impasto morbido e compatto che non si incolla sulle mani. Se dovesse incollarsi sulle mani, aggiungi poca farina.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Dividi l'impasto in due parti. Con un mattarello stendi una parte di impasto su carta da forno formando un cerchio, lo strato di impasto dovrà essere alto circa mezzo cm. Avrai bisogno di una padella antiaderente dal diametro di circa 26 cm con il suo relativo coperchio.

                      
                                          
                      Trasferisci il cerchio di impasto sulla padella. Farcisci con le zucchine saltate in padella, il prosciutto e infine con la provola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Stendi il secondo strato di impasto, forma un altro cerchio, adagialo a chiusura della focaccia farcita. Unisci delicatamente i due dischi di impasto e girali su se stessi per sigillare la focaccia. Copri con un coperchio e fai cuocere a fiamma lenta per circa 8 minuti. Controlla la base alzando da un lato con una paletta. Se è dorata in modo uniforme significa che è ora di girarla.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Copri la focaccia con la padella come se fosse un coperchio, con un gesto veloce e aiutandoti con uno strofinaccio capovolgi la padella insieme alla focaccia. Copri nuovamente con il coperchio e procedi a cuocere l’altro lato per circa altri 8 minuti o fino a doratura. Quando entrambi i lati saranno dorati, la tua focaccia in padella farcita con zucchine e prosciutto è pronta! Servi ben calda e super filante.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare la focaccia in padella farcita con zucchine e prosciutto in frigorifero, chiusa in un contenitore ermetico, per massimo 2 giorni. Puoi congelarla intera o chiusa in singole porzioni. Al momento della consumazione, basterà passarla al forno a 180°C per circa 15 minuti o al forno microonde per circa 2 minuti.
                  
                
                              
          
                              Consiglio
                                
                  
                                        Se non vuoi utilizzare il latte nell'impasto puoi sostituirlo con la stessa quantità di acqua.
                  
                
                              
          
                  