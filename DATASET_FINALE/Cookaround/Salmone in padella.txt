DIFFICOLTÀ
molto bassa
La ricetta del salmone in padella è una delle ricette più semplici per cucinare e gustare un buon filetto di salmone fresco. La breve cottura in padella con pochi e selezionati aromi esalta la tenerezza della carne e il suo sapore delicato. Servilo dopo un buon risotto alla pescatora o come piatto unico con del fragrante pane fatto in casa e un contorno di insalata verde fresca.

                                                                                      
                
                                                                Filetto di salmone
                                                                                          800
                  gr
                                                              
              
                                  
                
                                                                Finocchietto
                                                                                          1
                  rametto
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Limone
                                                                                          1
                  
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare il salmone in padella è semplicissimo e altrettanto veloce, ma vediamo come procedere: la prima cosa da fare è dividere il salmone in pezzi di circa 200 g. l'uno: gira il trancio e incidi la pelle senza andare troppo in profondità. Puoi anche mantenere le squame, che proteggeranno la pelle dal calore della padella e ti aiuteranno a non farla attaccare troppo.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scalda in una padella un filo d'olio extravergine d'oliva. Appena l'olio è caldo metti i tranci di salmone nella padella con la parte della pelle rivolta verso l’alto. Fai cuocere per circa 2 minuti a calore sostenuto, quindi girali e lasciali cuocere anche dalla parte della pelle. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi nella padella un rametto di finocchietto, il sale e il pepe e lascia cuocere per circa 2 minuti. Durante la cottura, con l'aiuto di un cucchiaio, prendi il liquido di cottura e versalo sui tranci di salmone, in maniera tale da farli insaporire bene. Cerca di non prolungare troppo la cottura per non far diventare il salmone stopposo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta che la pelle dei tranci di salmone si è ben dorata e abbrustolita, preleva il trancio di salmone e impiatta.

                      
                                          
                      Servi il salmone in padella con un goccio d'olio extra vergine d'oliva e qualche spicchio di limone.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Ma non sono pochi 6 minuti di cottura? Come capisco se il salmone è cotto? 
  							6 minuti bastano a fa si che un trancio di salmone da 200 g. sia cotto in modo perfetto, ti accorgi che è cotto perché il colore interno cambia e diventa più pallido. 
  						
  										
				
              
          
                  