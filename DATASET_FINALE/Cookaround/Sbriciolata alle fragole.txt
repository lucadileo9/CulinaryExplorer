DIFFICOLTÀ
bassa
Oggi ho pensato di proporti un dolce senza cottura per consumare le prime fragole di stagione che sono arrivate da pochi giorni sul mercato. Quale ricetta migliore per festeggiare la primavera, la Pasqua e le prime tavolate all'aria aperta?

                                                Ingredienti per la base 
                                                                      
                
                                                                Biscotti secchi
                                                                                          350
                  gr
                                                              
              
                                  
                
                                                                Burro
                                                                                          120
                  gr
                                                              
              
                                                                                      Ingredienti per la farcia
                                                                      
                
                                                                Panna fresca
                                                                                          300
                  ml
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Ricotta vaccina
                                                                                          300
                  gr
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Colla di pesce
                                                                                          10
                  gr
                                                              
              
                                  
                
                                                                Latte intero
                                                                                          30
                  ml
                                                              
              
                                  
                
                                                                Fragole
                                                                                          300
                  gr
                                                              
              
                                  
                
                                                                Zucchero
                                                                                          2
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la torta parti dalla base: con un mixer trita finemente i biscotti. Sciogli in microonde o a bagnomaria il burro. In una terrina mescola i biscotti in briciole e il burro.

                      
                                          
                      Rivesti con pellicola uno stampo a cerniera del diametro di 22 cm , versa ¾ del composto e pressa bene per formare la base. Riponi in frigo.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Immergi la colla di pesce in acqua fredda, nel frattempo monta la panna fresca, che deve essere ben fredda per montare alla perfezione, aggiungendo gradualmente lo zucchero.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci la ricotta, la vaniglia e mescola con una frusta fino ad avere una mousse omogenea.

                      
                                          
                      Adesso strizza la colla di pesce e scioglila nel latte caldo e incorporalo al composto di ricotta filtrando con un colino.

                      
                                          
                      Lava e taglia a tocchetti le fragole, unisci lo zucchero e mescola, quando le fragole saranno ben ricoperte di zucchero uniscile alla crema di ricotta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Togli al base della torta dal frigo. Con i biscotti messi da parte crea i bordi del dolce. Versa quindi la farcia alla ricotta e fragole e copri con le briciole di biscotti e burro. Poni in frigo 12 ore prima di togliere dallo stampo, libera la sbriciolata dalla pellicola e servi tagliato a fette.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare due o tre giorni la torta in frigo coperta con pellicola.
                  
                
                              
          
                              Consiglio
                                
                  
                                        Puoi sostituire metà della ricotta con mascarpone per una farcia più golosa. Si può anche variare la frutta utilizzata o ancora utilizzare delle gocce di cioccolato
                  
                
                              
          
                  