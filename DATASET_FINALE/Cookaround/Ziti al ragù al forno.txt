
Quando la domenica si riunisce intorno al tavolo tutta la famiglia, gli ziti al ragù al forno sono decisamente la ricetta più giusta. In effetti questa è proprio un grande classico napoletano che mette d'accordo grandi e piccoli. La pasta che abbiamo usato in questa precisa ricetta sono gli ziti, un formato di origine partenopea, che una volta si compravano lunghi e si spezzavano a mano, compito spesso affidato ai più piccoli per tenerli occupati per ore. Fate questa ricetta e se amate i grandi classici, magari sempre campani, perché non abbinate la parmigiana di melanzane? Troppo buona anche questa, perfetta per completare il menù della domenica. 

                                                                                      
                
                                                                Ziti
                                                                                          500
                  gr
                                                              
              
                                  
                
                                                                Ragù napoletano
                                                                  o ragù classico  -
                                                                  500
                  gr
                                                              
              
                                  
                
                                                                Provola
                                                                  o mozzarella -
                                                                  200
                  gr
                                                              
              
                                  
                
                                                                Parmigiano grattugiato
                                                                                          
                  q.b.
                                                              
              
                                  
                
                                                                Sale rosso
                                                                  per salare la pasta -
                                                                  
                  q.b.
                                                              
              
                                                                                      Per il ragù alla napoletana
                                                                      
                
                                                                Muscolo di manzo
                                                                                          500
                  gr
                                                              
              
                                  
                
                                                                Coperta di costata di manzo
                                                                                          500
                  gr
                                                              
              
                                  
                
                                                                Costolette di maiale
                                                                                          500
                  gr
                                                              
              
                                  
                
                                                                Coscia di maiale
                                                                                          500
                  gr
                                                              
              
                                  
                
                                                                Scamone di vitello
                                                                  o Colardella -
                                                                  500
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Vino rosso
                                                                  consigliato Aglianico -
                                                                  2
                  bicchieri
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Aglio
                                                                                          3
                  spicchi
                                                              
              
                                  
                
                                                                Doppio concentrato di pomodoro
                                                                                          300
                  gr
                                                              
              
                                  
                
                                                                Passata di pomodoro
                                                                                          2,5
                  kg
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Strutto
                                                                                          1
                  cucchiaio da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Preparare gli ziti al ragù al forno è semplicissimo, basta avere a disposizione del ragù pronto e il gioco è fatto. Per una riuscita ottimale di questa ricetta il nostro consiglio è quello di utilizzare il ragù alla napoletana, altrimenti utilizzatte il ragù classico. Ma ora vediamo insieme come realizzare questa appetitosa ricetta. Prima di tutto: in una capiente pentola portate a bollore dell'acqua, salatela, e tuffateci gli ziti e lasciate cuocere la pasta, fino all'incirca 3-4 minuti prima del termine del tempo di cottura.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre la pasta è in cottura, versate sul fondo di una capiente pirofila due mestoli di ragù napoletano, o di ragù classico. Quando la pasta avrà raggiunto la cottura desiderata, scolatela direttamente all'interno della scodella con il ragù, mescolate il tutto e fate insaporire bene la pasta con il sugo.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto cospargete il fondo di una pirofila con poco ragù e, aggiungete nella pirofila un primo strato di ziti conditi, poi aggiungete sopra la pasta anche la provola, o la mozzarella, tagliata a dadini e date una generosa spolverata di parmigiano grattugiato.  
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Proseguite e terminate nello stesso modo: aggiungendo un'altro strato di pasta condita con il sugo, i dadini di provola o, mozzarella e parmigiano grattugiato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferite in forno preriscaldato a 190°C per circa 30 minuti, o fino a quando vedrete formarsi sulla superficie un'invitante crosticina. 

                      
                                          
                      Una volta raggiunta la cottura desiderata, sfornate lasciate intiepidire e servite.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso usare anche altri formati di pasta?
Certo, se vuoi sì, vanno benissimo anche i tortiglioni, le penne o i fusilli.
Me ne è avanzata una porzione, posso anche conservarla?
Sì puoi conservarla e tenerla in frigo per un giorno per poi riscaldarla quando ti occorre.
 
 
                  
                
                              
          
                  