DIFFICOLTÀ
molto bassa
Se stai cercando un'idea per una cena leggera e veloce, le uova strapazzate al pomodoro potrebbero essere la soluzione perfetta. Questa ricetta semplice e gustosa combina l'energia delle uova con la freschezza dei pomodori, il tutto preparato in pochi minuti. Prendi una padella, mettiti comodo e lascia che ti spieghi come preparare questa delizia! Segui la nostra ricetta con passo passo fotografico, anche se stai cercando uno spunto per la tua colazione salata.

                                                                                      
                
                                                                Uova medie
                                                                                          4
                  
                                                              
              
                                  
                
                                                                Pomodori pelati
                                                                                          100
                  gr
                                                              
              
                                  
                
                                                                Formaggio grattugiato
                                                                                          30
                  gr
                                                              
              
                                  
                
                                                                Cipolla bianca
                                                                                          20
                  gr
                                                              
              
                                  
                
                                                                Latte
                                                                                          1
                  cucchiaio da tavola
                                                              
              
                                  
                
                                                                Olio extravergine d'oliva (EVO)
                                                                                          10
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa trita finemente la cipolla. In una padella antiaderente versa l’olio extravergine d’oliva e fai soffriggere a fiamma molto bassa per 5 minuti senza coperchio. Mescola spesso con un cucchiaio di legno e, non appena inizia a dorarsi, togli la padella dal fuoco.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Schiaccia i pomodori pelati con una forchetta e versali nella padella con la cipolla. Rimetti sul fuoco il tutto e fai cuocere a fiamma medio-bassa, senza coperchio, per 5 minuti. Regola di sale e pepe e mescola spesso. Quando il sugo si sarà ristretto, spegni la fiamma e tieni da parte.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sbatti le uova con il latte in una ciotola a parte, poi versale nella padella con il sugo.

                      
                                          
                      Mescola delicatamente con un cucchiaio di legno fino ad ottenere un composto ben amalgamato e tendente al rosso.

                      
                                          
                      Rimetti la padella sul fuoco a fiamma medio-bassa.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola continuamente e "strapazza" le uova con il cucchiaio man mano che tenderanno a rapprendersi.

                      
                                          
                      Quando le uova saranno quasi cotte ma ancora abbastanza morbide aggiungi il formaggio grattugiato e mescola ancora per incorporarlo.

                      
                                          
                      Continua a cuocere a fiamma medio bassa finché non ci sarà più liquido in padella, in totale ci vorranno circa 5 minuti. Mescola accuratamente raschiando anche il fondo con il cucchiaio di legno. Quando le uova strapazzate al pomodoro avranno raggiunto una consistenza asciutta e compatta spegni la fiamma e mescola nuovamente.

                      
                                          
                      Servi le uova strapazzate al pomodoro ancora calde accompagnate con delle fette di pane tostato.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Ti consiglio di conservare le uova strapazzate al pomodoro in frigorifero, all’interno di un contenitore ermetico, per 1-2 giorni al massimo.Ti sconsiglio la congelazione.
                  
                
                              
          
                              Consiglio
                                
                  
                                        Se vuoi un sapore più intenso aggiungi un pizzico di paprika dolce o affumicata alle uova prima di sbatterle con la frusta, questo darà alle tue uova strapazzate anche un colore più rosso oltre che un sapore più affumicato.
Se ami il basilico, trita qualche foglia fresca e aggiungilo alle uova insieme al formaggio grattugiato così che in cottura possa rilasciare il suo aroma.
Puoi sostituire il normale latte usato nella preparazione con del latte vegetale d’avena o di riso, non zuccherati. Se preferisci omettere il latte puoi aggiungere un cucchiaio d’acqua.
                  
                
                              
          
                  