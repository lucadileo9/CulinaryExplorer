DIFFICOLTÀ
molto bassa
La frittata di cipolle, come quella di patate, è un piatto povero della tradizione contadina che si può ritrovare sulle tavole di tutta la nostra penisola. Esistono molte varianti di questa ricetta ovviamente, per esempio quella al forno oppure con le cipolle di Tropea… noi ti proponiamo la versione più classica, facile e veloce da preparare anche per chi è poco esperto in cucina!

                                                                                      
                
                                                                Cipolle
                                                                                          800
                  gr
                                                              
              
                                  
                
                                                                Uova
                                                                                          5
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Parmigiano Reggiano
                                                                                          2
                  cucchiai da tavola
                                                              
              
                                  
                
                                                                Pecorino romano
                                                                                          2
                  cucchiai da tavola
                                                              
              
                                  
                
                                                                Basilico
                                                                                          4
                  foglie
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Monda le cipolle e tagliale a fettine sottili. Trasferisci le cipolle in una ciotola, condiscile con l'olio e mescola bene. Fai stufare le cipolle in microonde per 10 minuti alla massima potenza, coperte con pellicola per microonde. In alternativa puoi cuocerle in una casseruola per 20 minuti con il coperchio, aggiungendo mezzo bicchiere d'acqua.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo versa le uova in una ciotola. Aggiungi il Pecorino e il Parmigiano grattugiati, sale e pepe. Mescola bene con una frusta a mano per amalgamare il tutto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando le cipolle si saranno raffreddate, uniscile alle uova incorporandole con un mestolo. In ultimo profuma le uova sbattute con le foglie di basilico spezzettate.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ungi una padella antiaderente eliminando l'olio in eccesso con un foglio da cucina. Versa il composto nella padella e distribuiscilo in modo omogeneo. Cuoci con il coperchio per qualche minuto, fino a quando inizierà a staccarsi dai bordi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto gira la frittata e cuoci per qualche minuto anche dall'altro lato. Servi la frittata di cipolla calda o a temperatura ambiente.
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							La frittata di cipolle può essere consumata anche il giorno seguente?
  							Sì certo, conservala in frigo coperta con pellicola da cucina fino al momento di riscaldarla in microonde o in forno tradizionale. 
  						
  					  						
  							Vorrei mettere la frittata di cipolle in un panino da portare in ufficio per pranzo, con che verdura posso accompagnarla? 
  							Puoi mettere delle foglie di lattuga fresca o dei pomodori tagliati a fette insieme alla frittata di cipolle all'interno del panino.
  						
  										
				
              
          
                  