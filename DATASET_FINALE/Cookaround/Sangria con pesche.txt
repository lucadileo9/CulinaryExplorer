DIFFICOLTÀ
molto bassa
La sangria è sinonimo di estate e di vacanza! Questa bevanda alcolica a base di vino rosso e frutta è tipica della Spagna ma amata in tutto il mondo, sia nella versione originale che in quella bianca. Oggi vi proponiamo un’altra deliziosa versione, la sangria con pesche! Più semplice, perché realizzata con pochi ingredienti, ma altrettanto sfiziosa e dissetante: la dolcezza delle pesche e la freschezza del limone, infatti, si aggiungono alla nota speziata della cannella e dei chiodi di garofano che conferiscono alla sangria il suo profumo unico. Solo un paio di raccomandazioni: preparate la sangria con pesche un giorno prima così che si insaporisca al meglio, se possibile, e servitela rigorosamente fredda!

                                                                                      
                
                                                                Vino rosso
                                                                                          1
                  l
                                                              
              
                                  
                
                                                                Gazzosa
                                                                                          500
                  ml
                                                              
              
                                  
                
                                                                Cognac
                                                                  (oppure Grand Marnier) -
                                                                  1
                  bicchierino
                                                              
              
                                  
                
                                                                Pesche
                                                                  mature -
                                                                  4
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Cannella
                                                                                          2
                  stecche
                                                              
              
                                  
                
                                                                Chiodi di garofano
                                                                                          4
                  
                                                              
              
                                  
                
                                                                Zucchero
                                                                                          30
                  gr
                                                              
              
                                  
                
                                                                Cubetti di ghiaccio
                                                                                          300
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lavate le pesche, sbucciatele e privatele del nocciolo.

                      
                                          
                      Versate il vino in una ciotola e aggiungete le stecche di cannella.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite anche i chiodi di garofano e lo zucchero.

                      
                                          
                      Mescolate bene per scioglierlo completamente.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora aggiungete le pesche che avrete precedentemente tagliato a cubetti.

                      
                                          
                      Fate la stessa cosa con il limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine versate un bicchierino di cognac o grand marnier e riponete in frigo a riposare per almeno 3 ore.

                      
                                          
                      Al momento di servire la vostra sangria con pesche, trasferitela in una brocca piena di ghiaccio e in ultimo unite la gazzosa.

                      
                                          
                      Servite la sangria con pesche ben fredda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conservate la sangria con pesche in frigo per 2 giorni al massimo. 
                  
                
                              
          
                              Consiglio
                                
                  
                                        Le pesche ideali per la sangria sono le pesche noci o le nettarine perché molto succose; in alternativa potete utilizzare altre varietà di vostro gradimento.
Si consiglia di aggiungere la gassosa solo all’ultimo momento.
                  
                
                              
          
                  