DIFFICOLTÀ
molto bassa
Oggi il tiramisù cambia veste e si tinge dei colori dell’estate con la ricetta del tiramisù ananas e fragole! Una variante senza uova e senza caffè del classico dessert al cucchiaio, facile da realizzare e adatta a tutti. La crema a base di mascarpone e panna montata si alterna agli strati di frutta e di savoiardi, che vengono bagnati velocemente con il succo dell’ananas sciroppato. Un dolce fresco e goloso da gustare a fine pasto in graziosi bicchierini monoporzione, ideale anche per una merenda diversa dal solito!

                                                                                      
                
                                                                Ananas sciroppato
                                                                                          560
                  gr
                                                              
              
                                  
                
                                                                Fragole
                                                                                          300
                  gr
                                                              
              
                                  
                
                                                                Mascarpone
                                                                                          500
                  gr
                                                              
              
                                  
                
                                                                Panna da montare
                                                                                          400
                  ml
                                                              
              
                                  
                
                                                                Savoiardi
                                                                                          200
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Foglie di menta
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa mettete il mascarpone in una ciotola insieme allo zucchero, poi iniziate a mescolare con una spatola fino ad ottenere una crema morbida.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Montate la panna a neve ben ferma e unitela alla crema, mescolando delicatamente per amalgamarle in modo omogeneo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliate a pezzettini le fette di ananas sciroppato e conservate il loro liquido.

                      
                                          
                      Tagliate le fragole a pezzetti e frullatele, tenendone da parte qualcuna per la decorazione.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mettete uno strato di crema al mascarpone in ogni bicchiere.

                      
                                          
                      Immergete velocemente i savoiardi nello sciroppo di ananas e adagiateli sopra alla crema.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ricoprite i savoiardi con un sottile strato di purea di fragole, poi aggiungete dei pezzetti di ananas sciroppato. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete ancora uno strato di savoiardi bagnati velocemente nello sciroppo,un cucchiaio di crema di fragole, l’ananas a pezzetti e concludete con un altro strato di crema al mascarpone.

                      
                                          
                      Decorate il tiramisù ananas e fragole con la restante purea e con i pezzetti di fragole e ananas che avete tenuto da parte.

                      
                                          
                      Completate con qualche fogliolina di menta.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se volete un sapore ancora più fresco frullate le fragole con qualche foglia di menta.
                  
                
                              
          
                              Conservazione
                                
                  
                                        Si consiglia di conservare il tiramisù ananas e fragole in frigorifero per un giorno al massimo, ben coperto da pellicola.
Si può congelare in monoporzioni, dentro apposite vaschette in alluminio, per massimo 2 settimane.
                  
                
                              
          
                  