DIFFICOLTÀ
media
Nessuno può resistere al classico panettone durante le feste, ma avete mai provato la sua versione salata da servire come antipasto? Se amate preparare in casa i lievitati, non perdetevi questa sontuosa e raffinata ricetta. Al suo interno non troverete uvetta e canditi bensì dadini di saporito speck. Morbido e profumato, questo panettone salato sarà perfetto come accompagnamento a salumi e formaggi, e arricchirà di gusto il vostro buffet di Natale. Scoprite la nostra raccolta di dolci di Natale.

                                                Ingredienti per la biga
                                                                      
                
                                                                Farina Manitoba
                                                                                          150
                  gr
                                                              
              
                                  
                
                                                                Acqua
                                                                                          90
                  gr
                                                              
              
                                  
                
                                                                Lievito di birra disidratato
                                                                                          6
                  gr
                                                              
              
                                                                                      Ingredienti per l'impasto
                                                                      
                
                                                                Farina Manitoba
                                                                                          350
                  gr
                                                              
              
                                  
                
                                                                Zucchero
                                                                                          25
                  gr
                                                              
              
                                  
                
                                                                Latte
                                                                                          50
                  gr
                                                              
              
                                  
                
                                                                Burro morbido
                                                                                          100
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Sale
                                                                                          10
                  gr
                                                              
              
                                                                                      Ingredienti per la farcia
                                                                      
                
                                                                Speck a dadini
                                                                                          150
                  gr
                                                              
              
                                                                                      Ingredienti per la copertura
                                                                      
                
                                                                Burro
                                                                                          15
                  gr
                                                              
              
                                  
                
                                                                Mandorle
                                                                                          20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il panettone salato, per prima cosa togliete il burro dal frigo in modo che risulti morbido. Realizzate una biga, ossia un preimpasto: sciogliete il lievito in 90 grammi d’acqua e amalgamate la farina.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate con una forchetta, quindi completate l’impasto a mano, senza necessità di lavorarlo troppo. Coprite e lasciate lievitare per un’ora in un luogo caldo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando la biga sarà gonfia trasferitela nella ciotola di una planetaria, aggiungendo il latte. Azionate il gancio e lavorate per qualche minuto, quindi aggiungete la farina, lo zucchero, il sale e le uova, un po’ per volta. Per ultima cosa unite il burro e lasciate che l’impasto si incordi lungo il gancio.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite l’impasto in una ciotola unta d’olio o di burro. Lasciate lievitare fino al raddoppio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ungete con dell’olio o del burro un piano da lavoro o un foglio di carta forno ampio e stendete l’impasto in una forma regolare. Aggiungete lo speck a dadini e richiudete a portafoglio.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Modellate l’impasto in modo da conferire una forma sferica, quindi trasferitelo nello stampo da panettone da 750 grammi. Coprite e lasciate lievitare ancora per un’ora.

                      
                                          
                      Accendete il forno a 180° in modalità statica. Sciogliete 5 dei 15 grammi di burro che serviranno per la copertura e spennellate la superficie del panettone. Fate aderire le mandorle intere. Incidete il centro con un coltello affilato e aggiungete il restante burro.

                      
                                          
                      Infornate per circa 30 minuti. Dopo i primi 20 minuti, se la superficie sarà già ben colorata, potete diminuire la temperatura del forno a 150°.

                      
                                          
                      Appena sfornato il panettone, copritelo con un canovaccio e lasciatelo intiepidire prima di tagliarlo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Insieme allo speck potete aggiungere anche altri ingredienti, per personalizzare il vostro panettone salato: olive, formaggio, pomodori secchi… date spazio alla fantasia!
                  
                
                              
          
                  