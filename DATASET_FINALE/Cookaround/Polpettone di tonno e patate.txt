DIFFICOLTÀ
molto bassa
Il polpettone di tonno e patate al forno è un secondo piatto dal sapore irresistibile. Di facile esecuzione, la ricetta è perfetta per deliziosi pasti senza complicazioni. Le patate cremose si fondono armoniosamente con il sapore del tonno, creando un delizioso pasticcio che piace ai commensali di ogni età.

                                                                                      
                
                                                                Patate
                                                                  pulite -
                                                                  500
                  gr
                                                              
              
                                  
                
                                                                Tonno sott'olio
                                                                                          300
                  gr
                                                              
              
                                  
                
                                                                Parmigiano Reggiano grattugiato
                                                                                          50
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Sale
                                                                                          3
                  gr
                                                              
              
                                  
                
                                                                Prezzemolo
                                                                                          3
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lava le patate e falle lessare in acqua bollente per circa 30/40 minuti. Quando le patate sono cotte, scolale e schiacciale con uno schiacciapatate, raccogli la polpa così ottenuta in una ciotola. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scola e sgocciola il tonno dal suo olio di conservazione, uniscilo alle patate insieme al parmigiano reggiano grattugiato e mescola.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Condisci con sale fino e prezzemolo prima lavato e asciugato e poi tritato molto finemente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Infine aggiungi l'uovo e mescola il composto con un cucchiaio per amalgamare bene gli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trasferisci il composto su un foglio di carta forno, compattalo con le mani per dare la classica forma al polpettone. Avvolgi la carta forno sul polpettone e stringila chiudendo le estremità come se fosse una caramella. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Adagia il polpettone di tonno e patate su una leccarda da forno e cuoci in forno statico a 180°C. per 20 minuti. Rimuovi la carta forno, ungi la superficie del polpettone con poco olio extravergine d’oliva e termina la cottura per altri 10 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva il polpettone di tonno e patate in frigo per un massimo di 3 giorni. Volendo si può congelare già cotto e riscaldarlo alla necessità.
                  
                
                              
          
                              Consiglio
                                
                  
                                        Puoi caratterizzare il polpettone di tonno e patate unendo delle spezie o differenti erbe aromatiche, come timo, timo limonato o menta.
                  
                
                              
          
                  