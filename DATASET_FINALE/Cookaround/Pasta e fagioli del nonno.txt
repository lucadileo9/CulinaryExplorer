DIFFICOLTÀ
bassa
La pasta e fagioli del nonno è una di quelle ricette di famiglia che riportano sempre indietro nel tempo o che fanno riassaporare i sapori di casa per farci sentire sempre coccolati e amati. E poi chi lo dice che la nonna ha il comando della cucina sempre e comunque? Chi l'ha detto che il nonno non abbia, invece, degli assi della manica da giocare a dispetto di quanto si possa pensare a con gran sorpresa di tutti?

                                                                                      
                
                                                                Fagioli borlotti
                                                                  secchi -
                                                                  200
                  gr
                                                              
              
                                  
                
                                                                Sedano
                                                                                          1
                  costa
                                                              
              
                                  
                
                                                                Patate
                                                                                          2
                  
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Salvia
                                                                                          2
                  foglie
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Ditalini
                                                                                          200
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pasta e fagioli del nonno potete partire dai fagioli secchi che lascerete a bagno in acqua fredda per circa 12 ore e che poi cuocerete in acqua NON salata per 2-3 ore, fino a che non saranno morbidi. Durante la cottura mantenete il fuoco molto basso, l'acqua dovrà appena sobbollire, questo è l'unico modo per non avere dei fagioli bucciosi.

                      
                                          
                      Aggiungete il sale solo alla fine della cottura.

                      
                                          
                      Se, invece, non avete tempo per niente utilizzate quelli già cotti, andranno bene ugualmente.
                      
                                                                                
                    
                    
                    
                
                                                
                  
                    2
                                                                
                                          
                      A questo punto versate un bel giro d'olio extravergine d'oliva in una pentola, accendete il fuoco e fate scaldare. Nel frattempo tritate finemente la cipolla ed unitela alla padella dove dovrà soffriggere a fuoco moderato nell'olio.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendete uno spicchio d'aglio e schiacciatelo leggermente sul piano di lavoro, quindi unitelo con tutta la camicia in pentola. Potete dedicarvi ora al sedano, noi abbiamo usato il cuore del sedano e l'abbiamo affettato molto sottilmente, se ne avete una costa allora usate la cura di rimuovere i filamenti esterni più legnosi così da non ritrovarveli nella preparazione e procedete ad affettarlo sottilmente.

                      
                                          
                      Unite anche il sedano alla pentola con il resto degli ingredienti e lasciate soffriggere un altro po'. Qualora le verdure iniziassero a colorirsi troppo, aggiungete un goccio d'acqua cosicché possiate evitare di bruciarle.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mentre le verdure soffriggono prendete un ciuffo di prezzemolo fresco e tritatelo finemente. 

                      
                                          
                      A questo punto dovrete insaporire il soffritto con due foglioline di salvia spezzettate a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Passate ora alle carote: rimuovete le estremità e pelatele con un pelapatate. Quindi dovrete tagliarle a pezzi grossi, non dovrete tritarle o tagliarle a pezzi piccoli perchè successivamente vi troverete a doverle riprendere dalla pentola per schiacciarle, quindi più i pezzi sono grandi più sarà semplice recuperarli e individuarli in mezzo agli altri ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Preparate anche le patate: sbucciatele con il pelapatate e tagliatele in due o tre pezzettoni. Anche in questo caso non tagliatele troppo piccole perchè altrimenti farete molta fatica a separarle dagli altri ingredienti. Anche queste, come le carote, andranno schiacciate più tardi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite queste due verdure alla pentola e mescolate molto bene. Aggiungete, infine, tanta acqua quanta ne serve per coprire tutto gli ingredienti.

                      
                                          
                      Iniziate ad aggiungere un po' di sale, ricordate che meglio metterne di meno a questo punto e regolarlo successivamente che esagerare. Se ne mettete troppo sarà impossibile correggere il piatto.

                      
                                          
                      Chiudete la pentola con il suo coperchio e lasciate cuocere il tutto per circa 40 minuti o fino a che le patate e le carote non siano belle morbide.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Quando le verdure di questa minestra, soprattutto le patate e le carote, saranno ben cotte, potrete schiacciare prima le patate e poi le carote facendole ricadere in una ciotola.

                      
                                          
                      Quando avrete eseguito questo passaggio, trasferite nuovamente il tutto nella pentola, mescolate bene.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Ora è il momento di aggiungere i fagioli che saranno già cotti a questo punto. Prelevateli dalla loro acqua di cottura e trasferiteli nelal pentola con il resto. Mescolate bene, chiudete la pentola con il suo coperchio e lasciate cuocere per altri 10 minuti.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Bene, ora la pasta e fagioli del nonno è pronta per essere servita belal calda nelle fondine. A piacere personale l'aggiunta di olio extravergine d'oliva a crudo, una spolverata di parmigiano o una bella fetta di pane tostato.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Posso usare un altro tipo di fagioli?
Certo, puoi usare i fagioli che preferisci, noi per questo tipo di minestra preferiamo i borlotti. Potresti pensare di realizzare anche la stessa ricetta con un altro legume, i ceci per esempio.
Posso preparare questa minestra il giorno prima per quello dopo?
Ti consiglio, se questo è il tuo intento, di aggiungere la pasta solo quando andrai a consumare la zuppa. Prepara la minestra di verdura e fagioli anche il giorno prima, poi il giorno dopo la rimetti a bollire e aggiungi la pasta che dovrà cuocere.
                  
                
                              
          
                  