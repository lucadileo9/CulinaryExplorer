DIFFICOLTÀ
bassa
Gli involtini di acciughe con feta e olive sono bocconcini sfiziosissimi perfetti come antipasto ma ancor meglio come finger food in un buffet a base di pesce. Si tratta di semplicissimi involtini da preparare in 5 minuti e da cuocere in altrettato tempo, ci vogliono in tutto non più di 10 minuti. L'importante è avere a disposizione il pesce già pronto, fresco e pulito e gli ingredienti pesati.

                                                                                      
                
                                                                Alici o Acciughe
                                                                                          12
                  
                                                              
              
                                  
                
                                                                Feta
                                                                                          100
                  gr
                                                              
              
                                  
                
                                                                Olive nere
                                                                                          60
                  gr
                                                              
              
                                  
                
                                                                Cipollotti
                                                                                          30
                  gr
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli involtini di acciughe con feta e olive dovrete come prima cosa reperire le alici fresche, meglio se già pulite e diliscate dal vostro pescivendolo di fiducia. Mi raccomando chiedetegli di aprirvele a libro così le avrete già pronte per trasformarle in sfiziosi involtini.
                      
                                                                                
                    
                    
                    
                
                                                
                  
                    2
                                                                
                                          
                      Proseguite la preparazione tritando molto finemente il cipollotto e le olive nere. 

                      
                                          
                      Riunite in una ciotola sufficientemente capiente la feta ed il trito di cipollotto e olive appena realizzato.

                      
                                          
                      Mescolate molto molto bene affinché gli ingredienti si amalgamino molto bene dando forma ad un composto omogeneo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Farcite le alici con il composto a base di feta e olive appena realizzato, non esagerate con la quantità, questa dovrà essere sufficiente per farcire ma dovrà rimanere all'interno del rotolino di alice.

                      
                                          
                      Arrotolate ben bene l'alicetta cosicché possa contenere al suo interno la farcia e fissate l'involtino con uno stecchino, se volete potete scegliere uno stecchino decorativo perfetto per servire gli involtini come finger food.
                      
                                                            
                    
                    
                
                                                
                  
                    4
                                                                
                                          
                      Trasferite gli involtini in una teglia foderata con un foglio di carta forno leggermente unto con dell'olio extravergine d'oliva. Ungete anche al superficie degli involtini con altro olio extravergine e infornate il tutto per 5 minuti a 190°C. Giusto il tempo necessario alla feta di squagliarsi leggermente.
                      
                                                            
                    
                    
                
                                                
                  
                    5
                                                                
                                          
                      Servite gli involtini ancora tiepidi in tavola.
                      
                                                            
                    
                    
                
                                              
          
                  