DIFFICOLTÀ
bassa
L'insalata di riso è la classica ricetta estiva, fresca e leggera che prevede riso bollito immediatamente raffreddato con acqua fresca per bloccarne la cottura, al quale si aggiungono altri ingredienti a scelta, si va dal tonno alle verdure crude, dal prosciutto cotto al formaggio a cubetti fino a uova sode e legumi lessati, in base agli ingredienti scelti diamo vita a tantissime ricette diverse e varianti golose...poi ci siamo noi che questi ingredienti li mettiamo tutti!

                                                                                      
                
                                                                Riso Carnaroli
                                                                                          320
                  gr
                                                              
              
                                  
                
                                                                Giardiniera
                                                                                          250
                  gr
                                                              
              
                                  
                
                                                                Edam
                                                                                          100
                  gr
                                                              
              
                                  
                
                                                                Prosciutto cotto
                                                                  in una sola fetta -
                                                                  120
                  gr
                                                              
              
                                  
                
                                                                Tonno sott'olio
                                                                                          160
                  gr
                                                              
              
                                  
                
                                                                Piselli
                                                                                          100
                  gr
                                                              
              
                                  
                
                                                                Mais
                                                                                          150
                  gr
                                                              
              
                                  
                
                                                                Funghi sott'olio
                                                                                          150
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Olive verdi denocciolate
                                                                                          80
                  
                                                              
              
                                  
                
                                                                Maionese
                                                                                          
                  q.b.
                                                              
              
                                  
                
                                                                Aceto
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      L'insalata di riso classica è una ricetta veloce e svuotafrigo. La prima cosa che bisogna fare è cuocere alcuni ingredienti e farli raffreddare, vediamo come procedere: poni sul fuoco una pentola con abbondante acqua salata, appena raggiunge il bollore versa i piselli, falli cuocere per circa 5 minuti e prelevali con un mestolo forato, mettili da parte e falli raffreddare.

                      
                                          
                      Nella stessa acqua in cui hai cotto i piselli, cuoci il riso seguendo i minuti indicati nella confezione. Quando il riso sarà cotto scolalo in uno scolapasta e passa tutto sotto il getto dell'acqua fredda del rubinetto, in questo modo fermerai la cottura e toglierai eventuali residui di amido che potrebbero incollare i chicchi tra di loro. Fatta questa operazione di raffreddamento scola bene l'eccesso di acqua scuotendo lo scolapasta e distendi il riso su un telo in modo che si asciughi.

                      
                                          
                      In un pentolino più piccolo cuoci 3 uova per farle sode. Quando saranno cotte, passale in un recipiente con acqua fredda per fermare la cottura e lasciale intiepidire prima di togliere il guscio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Taglia a cubetti il formaggio e il prosciutto cotto. Scola la giardiniera dal suo liquido di conservazione, e tagliali in pezzi più piccoli, taglia a rondelle le olive e, se sono grossi, taglia a metà i funghi sott'olio. Scola il mais e sgocciola il tonno. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Adesso assembla l'insalata di riso: metti il riso in una ciotola capiente e condiscilo con un giro di olio, una presa di sale, una spolverata di pepe e l’aceto. Aggiungi il mais, i piselli, la giardiniera, le olive, i funghetti, il prosciutto, il formaggio e mescola. Per ultimo inserisci il tonno, la maionese e mescola. Infine disponi sul riso le uova sode tagliate a fette.

                      
                                          
                      La tua insalata di riso classica ricco è pronta, puoi consumarla subito anche se è preferibile che riposi almeno un’ora in frigorifero per far amalgamare meglio i sapori tra di loro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare l'insalata di riso per un massimo di 72 ore in frigorifero, ben coperta con pellicola da cucina.
                  
                
                              
          
                  