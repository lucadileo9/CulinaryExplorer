DIFFICOLTÀ
bassa
LA Cheesecake ricotta e lamponi è un dolce delizioso, fresco e goloso, perfetto in ogni occasione, la torta ideale per l'estate soprattutto nella sua versione senza cottura. Se poi sostituite il formaggio spalmabile con della ricotta nostrana e dei lamponi di stagione avrete un dolce pronto in frigorifero o in freezer per qualsiasi ricorrenza! Se amate questo genere di piatti, provate anche quella al lime: buonissima!

                                                Per la base
                                                                      
                
                                                                Digestive (biscotti)
                                                                                          150
                  gr
                                                              
              
                                  
                
                                                                Burro
                                                                                          70
                  gr
                                                              
              
                                                                                      Per la farcia
                                                                      
                
                                                                Ricotta
                                                                                          450
                  gr
                                                              
              
                                  
                
                                                                Lamponi
                                                                                          200
                  gr
                                                              
              
                                  
                
                                                                Colla di pesce
                                                                                          10
                  gr
                                                              
              
                                  
                
                                                                Zucchero a velo
                                                                                          100
                  gr
                                                              
              
                                  
                
                                                                Panna fresca
                                                                                          250
                  ml
                                                              
              
                                  
                
                                                                Limoncello
                                                                                          20
                  ml
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando volete realizzare la Cheesecake, tritate i biscotti del tipo Digestive in un tritatutto con il burro fino ad ottenere una miscela dalla consistenza della sabbia bagnata.

                      
                                          
                      Nel frattempo mettete in ammollo in acqua i fogli di colla di pesce.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Foderate il fondo di uno stampo a cerniera con della carta forno. Ricoprite i bordi con un nastro di acetato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate i biscotti sbriciolati nello stampo e schiacciate fino ad ottenere uno strato uniforme. Riponete lo stampo in frigorifero.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Riunite in una ciotola sufficientemente capiente la ricotta e lo zucchero a velo e lavorate a crema con delle fruste elettriche.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Fate scaldare sul fuoco o in un microonde 50 ml della panna a disposizione per la farcia. Unite la panna restante al composto di ricotta e mescolate con una frusta a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Strizzate molto bene la colla di pesce ed unitela alla panna calda. Fate stiepidire e unite anche questa parte di panna al composto di ricotta.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Aromatizzate il composto con il limoncello, mescolate per amalgamare bene.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Frullate 150 g dei lamponi a disposizione con un frullatore ad immersione fino ad ottenere una purea uniforme. Unite questa purea al composto di ricotta e mescolate fino ad ottenere un colore uniforme.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Riprendete la base di biscotto dal frigorifero e riempite con la farcia alla ricotta e lamponi. Livellate la superficie con una spatola e riponete in frigorifero a solidificare.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Dopo un paio d'ore estraete dal frigorifero, togliete il cheesecake dallo stampo e rimuovete il nastro di acetato.

                      
                                          
                      Terminate la decorazione a piacere con i lamponi rimasti tagliati a metà.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consigli
                                
                  
                                        Posso utilizzare altri tipi di biscotti?
Si oltre ai classici Digestive, puoi utilizzare anche fondi di buste di biscotti, aggiungenndo un cucchiaino di meiele per legare.
Quanto tempo si conserva la cheesecake?
Puoi conservarla in frigorifero per un paio di giorni.
Posso sostituire i lamponi con altra frutta?
Certo, le fragole o i frutti di bosco ci stanno benissimo
Mi piacciono molto le cheesecake, mi daresti altre idee?
Navigando sul sito di cookaround ne troverai di buonissime. Io ti lascio due idee favolose: cheesecake con base brownies e cheesecake alla mousse di cioccolato
 
                  
                
                              
          
                  