DIFFICOLTÀ
bassa
Lo sformato di patate e verdure è un secondo piatto al forno vegetariano. Conquista per la sua semplicità e al tempo stesso è un piatto ricco, sfizioso e gustoso perfetto per un pranzo o una cena. Dato che questo sformato si può gustare sia caldo che freddo, potrebbe essere lo spuntino ideale anche per un pic-nic, ma anche per cene a buffet o cene in piedi. Lo sformato di patate e verdure che vi proponiamo contiene tanta verdura estiva come peperoni, zucchine, melanzane, ma potrete anche realizzarlo con le verdure autunnali o invernali e per altre idee ecco altri sformati gustosi:

                                                                                      
                
                                                                Patate
                                                                                          800
                  gr
                                                              
              
                                  
                
                                                                Uovo
                                                                  medio -
                                                                  1
                  
                                                              
              
                                  
                
                                                                Carote
                                                                                          100
                  gr
                                                              
              
                                  
                
                                                                Zucchine
                                                                                          150
                  gr
                                                              
              
                                  
                
                                                                Melanzane
                                                                                          150
                  gr
                                                              
              
                                  
                
                                                                Peperoni rossi
                                                                                          150
                  gr
                                                              
              
                                  
                
                                                                Mozzarella
                                                                                          100
                  gr
                                                              
              
                                  
                
                                                                Parmigiano Reggiano
                                                                  (da grattugiare) -
                                                                  35
                  gr
                                                              
              
                                  
                
                                                                Pangrattato
                                                                                          25
                  gr
                                                              
              
                                  
                
                                                                Olio extravergine d'oliva (EVO)
                                                                                          20
                  gr
                                                              
              
                                  
                
                                                                Acqua
                                                                                          2,4
                  l
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                      Per ungere la teglia
                                                                      
                
                                                                Burro
                                                                                          20
                  gr
                                                              
              
                                  
                
                                                                Pangrattato
                                                                                          25
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Pelare le carote e tagliarle a cubetti piccoli. Tagliare allo stesso modo le zucchine e le melanzane.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Tagliare a listarelle i peperoni. All’interno di una padella antiaderente da 24 cm inserire l’olio extravergine d’oliva e le verdure.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Lasciare rosolare per 5 minuti. Mescolare di tanto in tanto con un cucchiaio di legno. Aggiungere 400 g d’acqua e cuocere a fiamma bassa per circa 30 minuti, o fino quando i liquidi non saranno completamente evaporati. Mescolare di tanto in tanto. A fine cottura salare.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Lavare le patate, sbucciarle e tagliarle a cubetti. Inserirle all’interno di una casseruola da 24 cm, dai bordi alti e coprire con la restante acqua. Utilizzare acqua a temperatura ambiente. Cuocere per circa 40 minuti e quando saranno cotte, scolarle e lasciarle raffreddare all’interno di una ciotola. Schiacciare le patate con i rebbi di una forchetta o con lo schiacciapatate, poi salare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungere l’uovo, il parmigiano grattugiato, la mozzarella a dadini e le verdure. Mescolare con un cucchiaio. Prendere una pirofila da forno delle dimensioni 22x22 e alta 5 cm. Ungere l’interno della pirofila con il burro e poi cospargere con del pangrattato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Inserire il composto all’interno della pirofila e cospargere con il pangrattato.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Infornare lo sformato di patate e verdure in forno caldo, statico a 180° a metà altezza per 40 minuti. Per ottenere uno sformato ben dorato gli ultimi 5 minuti mettere il forno ventilato a 200°.
                      
                                                            
                    
                    
                
                                              
          
                              Conservazione
                                
                  
                                        Lo sformato di patate può essere conservato in frigorifero dentro un contenitore con coperchio per massimo un paio di giorni. Se preferite potete congelarlo inserendolo all’interno di un contenitore adatto alla conservazione in freezer e consumarlo entro tre mesi.
                  
                
                              
          
                              Consiglio
                                
                  
                                        Potete aggiungete alle patate le verdure che più vi piacciono dopo averle saltate in padella (spinaci, zucchine, peperoni, funghi, carote, melanzane, piselli). Potete sostituire la mozzarella con la scamorza, con il brie o con il taleggio. Per la cottura potete utilizzare delle pirofile da forno monoporzione.
                  
                
                              
          
                  