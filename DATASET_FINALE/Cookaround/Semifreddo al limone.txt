DIFFICOLTÀ
media


                                                Per il pan di spagna
                                                                      
                
                                          150 g di farina 00
                                      
              
                                  
                
                                          150 g di fecola di patate
                                      
              
                                  
                
                                          300 g di zucchero
                                      
              
                                  
                
                                          8 uova
                                      
              
                                  
                
                                          sale
                                      
              
                                  
                
                                          1 limone
                                      
              
                                  
                
                                          1 bustina di vanillina
                                      
              
                                  
                
                                          mezza bustina di lievito per dolci.
                                      
              
                                                                                      Per la crema aromatizzata al limone
                                                                      
                
                                          500 g di latte intero
                                      
              
                                  
                
                                          100 g di zucchero
                                      
              
                                  
                
                                          2 uova
                                      
              
                                  
                
                                          50 g di farina
                                      
              
                                  
                
                                          la scorza di 1 limone.
                                      
              
                                                                                      Per il ripieno
                                                                      
                
                                          500 g di ricotta
                                      
              
                                  
                
                                          200 g di panna montata
                                      
              
                                  
                
                                          100 g di zucchero
                                      
              
                                  
                
                                          1 limone
                                      
              
                                  
                
                                          4 fogli di gelatina.
                                      
              
                                                                                      Per decorare
                                                                      
                
                                          1 bustina di preparato per gelatina
                                      
              
                                  
                
                                          colorante alimentare giallo.
                                      
              
                                                                                              

                    
                            Preparazione
                                
                  
                    1
                                                                
                                          
                      Preparate la crema: nel bimby mettete la scorza del limone e lo zucchero e lavorate per 20 secondi a velocità 7.

                      
                                          
                      Unisci tutti gli altri ingredienti e continua a lavorare per 7 minuti a velocità 4 ed a 90°C, fino a quando la crema comincia ad addensare.

                      
                                          
                      Fate raffreddare la crema.

                      
                                          
                      Nel frattempo preparate il pan di spagna: separate i tuorli dagli albumi.

                      
                                          
                      Montare, con le fruste elettriche, gli albumi con un pizzico di sale a neve ben ferma.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Montate bene i tuorli con lo zucchero per almeno 20 minuti.

                      
                                          
                      Aggiungete le farine setacciate con lievito,la buccia del limone grattugiata e la vanillina.

                      
                                          
                      Mescolate delicatamente con una frusta a mano.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite gli albumi montati.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      E mescolate delicatamente il tutto.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Versate il composto in una placca rettangolare 25x30 cm (oppure una tortiera rotonda da 30 cm) precedentemente imburrata ed infarinata.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Infornate a 160°C per 10 minuti.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Nel frattempo mettete i fogli di gelatina in ammollo in acqua fredda per 10 minuti.

                      
                                          
                      Amalgamate la ricotta setacciata con lo zucchero,la buccia del limone grattugiata e il suo succo.

                      
                                          
                      A questa crema di ricotta aggiungete la crema al limone ormai fredda e la panna montata amalgamando tutto il composto piano,con una frusta a mano per non smontarlo.

                      
                                          
                      Strizzate la gelatina e scioglietela in una casseruola insieme a 1 cucchiaio di acqua.

                      
                                          
                      Preparate la bagna facendo bollire 50 ml di acqua con 70 grammi di zucchero per 10 minuti.

                      
                                          
                      Aggiungete la gelatina alla crema e mescolare bene.Dal pan di spagna ricavate un cerchio di 30 cm.

                      
                                          
                      Posizionatelo sul piatto da portata con il cerchio apribile.

                      
                                          
                      Bagnate il pan di spagna con la bagna e versateci sopra la crema.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Spalmate la crema bene su tutta la superficie.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Trasferite la torta nel congelatore e lasciate riposare per 1 ora.

                      
                                          
                      Preparate la gelatine mettendo in una casseruola il contenuto della bustina con dell'acqua e dello zucchero, fate bollire per 5 minuti e aggiungete qualche goccia di colorante giallo.

                      
                                          
                      Versate la gelatina sul dolce e fate riposare in frigo per almeno 1 ora.

                      
                                          
                      Prima di servire il dolce decoratelo con fettine di limone.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Note
                                
                  
                                        Se non avete il bimby preparate la crema nel seguente modo: in una casseruola mettete lo zucchero e le uova e mescolate bene, aggiungete la farina, la scorza grattugiate del limone ed amalgamate bene il composto fino ad avere un composto omogeneo senza grumi. Aggiungete il latte e portare a bollore fino a quando la crema non addensa.
                  
                
                              
          
                  