DIFFICOLTÀ
molto bassa
Il risotto con radicchio è un primo piatto della tradizione veneta, che vede protagonsita uno degli ortaggi tipici di questa regione. In questa versione abbiamo aggiunto il guanciale croccante rendendolo ancora più ghiotto e appetitoso. Il riso viene insaporito dal radicchio tardivo di Treviso, che in cottura sprigiona un gusto deciso e a tratti amarognolo, sposandosi alla perfezione con il sapore intenso e avvolgente del guanciale. Seguite la nostra ricetta per realizzare un risotto a regola d'arte! Come per il risotto alla pescatora, il risotto con la salsiccia e il risotto ai carciofi, bastano pochi igredienti di qualità per realizzare un piatto gustoso!

                                                Ingredienti per 4 persone
                                                                      
                
                                                                Riso Arborio
                                                                                          320
                  gr
                                                              
              
                                  
                
                                                                Radicchio
                                                                  peso netto -
                                                                  300
                  gr
                                                              
              
                                  
                
                                                                Guanciale di maiale
                                                                                          200
                  gr
                                                              
              
                                  
                
                                                                brodo vegetale
                                                                                          600
                  ml
                                                              
              
                                  
                
                                                                Vino bianco secco
                                                                                          250
                  ml
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Sale fino
                                                                                          2
                  pizzichi
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il risotto con radicchio e guanciale iniziate realizzando il brodo vegetale: lavate il sedano, tagliate le foglie e riducetelo in 3-4 pezzi. Mondate la cipolla, lavatela e tagliatela in 4 parti. Pelate e lavate la carota, anche questa tagliatela in 3-4 pezzetti. Mettete le verdure in una casseruola con abbondante acqua. Portate sul fuoco e lasciate sobbollire a fiamma dolce per un’ora. Pelate, lavate e tritate finemente su un tagliere lo scalogno. In un’ampia padella mettete metà del burro e lo scalogno, accendete il fuoco e fate dorare dolcemente il trito di scalogno.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete nella padella il riso, tostatelo per un paio di minuti, mescolando bene. Versate il vino bianco secco, lasciate che evapori completamente. Poi versate un mestolo di brodo vegetale bollente e lasciatelo assorbire dal riso. Intanto ponete il radicchio su un tagliere, togliete la parte alla base biancastra, quindi dopo aver eliminato la parte dura tagliate finemente le foglie.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando avrete terminato lavate accuratamente il radicchio tagliato, dopodichè scolatelo bene e tenete da parte. Tagliate a striscioline sottili di circa 1 cm le fette di guanciale, poi rosolatele in padella senza aggiungere nessun grasso. A fine cottura mettetele da parte prelevandole con una schiumarola, in modo che il grasso di cottura resti in padella. Intanto continuate a versate nel riso un mestolo di brodo bollente al bisogno. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Portate a cottura il riso versando il brodo poco alla volta.  Cinque minuti prima del termine della cottura del riso aggiungete il radicchio e salate. Tritate finemente il prezzemolo precedentemente sciacquato e asciugato. Mantecate a fuoco spento il risotto con l'altra metà del burro e il prezzemolo tritato, dopodichè mettete il guanciale croccante. Il risotto con radicchio e guanciale croccante è pronto per essere servito.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il risotto con radicchio e guanciale croccante si conserva bene in un contenitore ermetico per un paio di giorni in frigorifero. Sconsigliato il congelamento.
                  
                
                              
          
                  