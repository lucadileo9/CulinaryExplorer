DIFFICOLTÀ
molto bassa
I dolcetti ricotta e cocco sono delle piccole delizie, degli sfizi da preparare per allietare i vostri ospiti. Si preparano davvero in 5 minuti e poi li mettete in frigorifero a rassodarsi per almeno un paio d'ore, da questo capirete da voi che costituiscono anche un dolcetto furbo, da poter preparare anche con un bell'anticipo di tempo rispetto a quando li vorrete servire in tavola.

                                                                                      
                
                                                                Ricotta
                                                                                          250
                  gr
                                                              
              
                                  
                
                                                                Zucchero
                                                                                          250
                  gr
                                                              
              
                                  
                
                                                                Cocco rapè
                                                                                          250
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questi dolcetti ricotta e cocco vi ci vorrà veramente pochissimo tempo e poche, pochissime mosse. Ovviamente le dosi indicate sono per realizzare dolcetti per circa quattro persone, se volete abbondare vi basterà aumentare le dosi che, per altro, sono molto semplici da ricalcolare poiché i tre ingredienti si utilizzano nella stessa medesima quantità.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Pesate la ricotta e trasferitela in una ciotola, noi amiamo utilizzare la ricotta di pecora che ha più sapore e una certa sapidità che anche nei dolci non guasta, anzi ne asalta il sapore. Se la vostra ricotta è particolarmente compatta vi consigliamo di setacciarla almeno una volta. Nel nostro caso non è stato necessario.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete lo zucchero semolato alla ricotta, anche in questo caso le varianti sono molteplici, se volete dare un tocco ancora più esotico a questi dolcetti, potreste pensare di utilizzare dello zucchero di canna con le sue note di liquirizia e caramello.
                      
                                                            
                    
                    
                
                                                
                  
                    4
                                                                
                                          
                      Non vi resta che aggiungere anche il cocco e mescolate molto bene fino ad ottenere una sorta di pasta piuttosto soda e modellabile. A questo punto realizzate delle palline prelavando via via parti di impasto della grandezza di una noce. Anche in questo caso sta a voi scegliere la grandezza anche se vi consigliamo di non esagerare tanto con le dimensioni, dovranno essere dei piccoli bocconcini golosi.
                      
                                                            
                    
                    
                
                                                
                  
                    5
                                                                
                                          
                      Riponete i dolcetti su di una placca da forno rivestita di carta forno oppure in un vassoio sempre rivestito con della carta oleata e riponeteli in frigorifero per almeno un paio d'ore prima di servirli in tavola.

                      
                                          
                      Per rendere il tutto ancora più grazioso, prima di portarli in tavola, trasferite i dolcetti in pirottini di carta decorati.
                      
                                                            
                    
                    
                
                                              
          
                  