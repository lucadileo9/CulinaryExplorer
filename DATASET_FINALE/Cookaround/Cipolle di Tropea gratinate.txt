DIFFICOLTÀ
bassa
Se le cipolle rosse sono generalmente più dolci rispetto a quelle bianche o dorate, le cipolle di Tropea sono particolarmente apprezzate per il loro gusto delicato. La ricetta delle cipolle di Tropea gratinate è perfetta per esaltare questa loro caratteristica! Un semplice contorno al forno arricchito con una panatura croccante e profumata, ideale per accompagnare carne, pesce e formaggi. Cosa aspettate a fare scorta di questo tipico prodotto vanto della cucina calabrese?

                                                                                      
                
                                                                Cipolle rosse di Tropea
                                                                                          5
                  
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Pecorino
                                                                                          25
                  gr
                                                              
              
                                  
                
                                                                Prezzemolo
                                                                                          1
                  mazzetto
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa sbucciate le cipolle e tagliatele per il lungo.

                      
                                          
                      Sistemate le cipolle in una pirofila unta d’olio con la parte tagliata rivolta verso l’alto.

                      
                                          
                      Condite con sale e un filo d’olio e cuocete in forno statico preriscaldato a 180° per 10 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo occupatevi della panatura.

                      
                                          
                      Versate il pangrattato in una ciotola e aggiungete il pecorino grattugiato, il prezzemolo tritato, sale e olio.

                      
                                          
                      Mescolate bene per amalgamare il tutto.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trascorsi i 10 minuti sfornate le cipolle e distribuite la panatura in superficie.

                      
                                          
                      Condite con pepe e un altro giro d’olio, poi infornate nuovamente a 180° per 30-40 minuti.

                      
                                          
                      Servite le cipolle di Tropea gratinate ancora calde.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  