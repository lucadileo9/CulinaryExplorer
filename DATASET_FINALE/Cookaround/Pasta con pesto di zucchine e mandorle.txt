DIFFICOLTÀ
molto bassa
Con la bella stagione arriva la voglia di ricette facili, veloci e leggere… come la pasta con pesto di zucchine e mandorle! Un primo piatto cremoso che si prepara in pochi minuti ed è ottimo da gustare anche a temperatura ambiente. A differenza del classico pesto alla genovese, il pesto di zucchine è realizzato con mandorle e Pecorino che danno al condimento un sapore più deciso, ma se preferite potete personalizzarlo a vostro piacimento: provate per esempio ad utilizzare la menta al posto del basilico e ad aggiungere della scorza di limone alla fine per una nota di freschezza in più. Con il suo profumo delicato, la pasta con pesto di zucchine e mandorle è perfetta per portare in tavola un assaggio di primavera!

                                                                                      
                
                                                                Pasta
                                                                                          320
                  gr
                                                              
              
                                  
                
                                                                Mandorle in petali
                                                                                          80
                  gr
                                                              
              
                                                                                      Per il pesto di zucchine
                                                                      
                
                                                                Zucchine
                                                                  da pulire -
                                                                  400
                  gr
                                                              
              
                                  
                
                                                                Mandorle pelate
                                                                                          120
                  gr
                                                              
              
                                  
                
                                                                Olio extravergine d'oliva (EVO)
                                                                                          100
                  gr
                                                              
              
                                  
                
                                                                Pecorino  grattugiato
                                                                                          40
                  gr
                                                              
              
                                  
                
                                                                Basilico
                                                                  oppure foglie di menta -
                                                                  
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pasta con il pesto di zucchine e mandorle per prima cosa lavate e spuntate le zucchine, poi grattugiatele con una grattugia a fori larghi.

                      
                                          
                      Mettete la polpa ottenuta in un colino e strizzatela bene in modo da eliminare l’acqua di vegetazione.

                      
                                          
                      Intanto mettete sul fuoco una pentola di acqua da salare a bollore per cuocere la pasta.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite la polpa di zucchine in un mixer insieme a qualche foglia di basilico, sale, mandorle, pecorino e olio evo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullate alla massima potenza a intermittenza, fino ad ottenere una consistenza cremosa.

                      
                                          
                      Nel frattempo l'acqua sarà arrivata a bollore quindi versate la pasta.

                      
                                          
                      Mentre la pasta cuoce tostate i petali di mandorle in una padella.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versate il pesto di zucchine in una scodella capiente, unite un mestolo di acqua di cottura della pasta e mescolate.

                      
                                          
                      Scolate la pasta al dente nella ciotola e amalgamate bene.

                      
                                          
                      Impiattate la pasta con pesto di zucchine e mandorle guarnendo con una spolverata di petali di mandorle tostati!

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                  