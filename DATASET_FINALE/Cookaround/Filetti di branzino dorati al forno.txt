DIFFICOLTÀ
bassa
I filetti di branzino impanati con la farina di mais, diventano croccantissimi e meravigliosamente dorati. Questa è una ricetta da realizzare in pochissimi minuti (se poi usati i filetti già preparati ancor di più!) dal gusto davvero unico!

                                                                                      
                
                                                                Branzino
                                                                  da 450 g ciascuno -
                                                                  4
                  
                                                              
              
                                  
                
                                                                Farina di mais fioretto
                                                                                          4
                  cucchiai da tavola
                                                              
              
                                  
                
                                                                Farina di mais giallo
                                                                                          4
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Maggiorana
                                                                  rametti -
                                                                  4
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i filetti di branzino dorati al forno prima di tutto: eviscerate, desquamate e sfilettate bene i branzini.
                      
                                                                                
                    
                    
                    
                
                                                
                  
                    2
                                                                
                                          
                      Tostate in una padella 4 cucchiai di farina di mais giallo, insieme a 4 cucchiai di farina di mais a fioretto.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Preparate un trito abbastanza fine di prezzemolo e aglio.
                      
                                                            
                    
                    
                
                                                
                  
                    4
                                                                
                                          
                      Ricoprite con della carta da forno una teglia e ungetela con un filo d'olio extravergine d'oliva. Appoggiate sopra l'olio i filetti di branzino e, cospargeteli con la farina di mais tostata. Condite con il trito di prezzemolo e aglio, aggiungete qualche fogliolina di maggiorana, insaporite con un pizzico di sale e, passate sopra ogni filetto di branzino, un leggero filo d'olio.
                      
                                                            
                    
                    
                
                                                
                  
                    5
                                                                
                                          
                      Trasferite in forno preriscaldato statico a 200°C per circa 12 minuti. Trascorso il tempo indicato posizionate il forno in modalità grill a 220°C e, proseguite la cottura per 2-3 minuti, o fino a quando saranno belli dorati; quindi sfornate, guarnite con delle foglioline di prezzemolo e maggiorana freschi e servite.
                      
                                                            
                    
                    
                
                                              
          
                  