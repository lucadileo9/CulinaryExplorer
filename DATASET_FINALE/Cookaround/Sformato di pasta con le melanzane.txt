DIFFICOLTÀ
media
La ricetta di oggi è lo sformato di pasta con le melanzane, un primo piatto ricco e scenografico, estremamente gustoso, colorato e semplice da realizzare, con pochi ingredienti economici. Spesso rinunciamo a questo tipo di preparazioni perché troppo lunghe ed elaborate, nella nostra epoca dove tutto corre possiamo invece giocare d'astuzia e non rinunciare a nulla. Ad esempio sostituendo i pomodori freschi con delle passata pronta per accorciare i tempi di realizzazione, oppure preparare lo sformato di pasta con le melanzane nei momenti di calma e poi gustarlo riscaldato o addirittura freddo in estate. Garantito che sarà sempre un piatto super goloso!

                                                                                      
                
                                                                Rigatoni
                                                                                          500
                  gr
                                                              
              
                                  
                
                                                                Melanzane
                                                                                          2
                  
                                                              
              
                                  
                
                                                                Passata di pomodoro
                                                                                          500
                  gr
                                                              
              
                                  
                
                                                                Mozzarella
                                                                                          2
                  
                                                              
              
                                  
                
                                                                Parmigiano Reggiano
                                                                                          70
                  gr
                                                              
              
                                  
                
                                                                Cipolle
                                                                                          30
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                  
                
                                                                Basilico
                                                                                          10
                  foglie
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Coltelli /                                   Coperchio /                                   Cucchiaio di legno /                                   padella per friggere larga /                                   Scolapasta /                                   Stampo da plumcake /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Per la realizzazione dello sformato di pasta con le melanzane, per prima cosa dovrai far spurgare le melanzane mettendole sotto sale, servirà ad eliminare il retrogusto amaro.

                      
                                          
                      Prendi le melanzane, di tipo allungato, lavale sotto acqua corrente ed elimina la calotta spinosa. 

                      
                                          
                      Tagliale a fette spesse circa 1 cm. Prendi una ciotola e crea uno strato di melanzane, cospargi con sale fino, circa un cucchiaio. Crea un altro strato di melanzane e altro sale. 

                      
                                          
                      Procedi in questo modo fino al termine delle melanzane. Lascia riposare per circa un’ora. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo prepara il sugo di pomodoro al basilico.

                      
                                          
                      In una pentola versa un filo di olio di oliva e la cipolla tritata precedentemente. Lascia soffriggere fin quando non diventerà traslucida, semitrasparente. A questo punto, aggiungi la passata di pomodoro, sale, pepe e 5 foglie di basilico. Mescola, copri con un coperchi lasciandolo semi aperto e lascia cuocere per circa 20 minuti. Mescola di tanto in tanto con un cucchiaio di legno. A fine cottura, aggiusta di sale e aggiungi le restanti foglie di basilico.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passato il tempo di riposo delle melanzane, sciacquale sotto acqua corrente e poi strizzale tra le mani. Adesso le puoi friggere:

                      
                                          
                      In una padella versa dell'olio di semi, sistema uno strato di melanzane e friggile fino a doratura, prima da un lato e poi dall’altro.

                      
                                          
                      Posizionale in uno scolapasta per eliminare l’olio in eccesso.

                      
                                          
                      Metti sul fuoco una capiente pentola con dell’acqua salata. Raggiunto il  bollore, versa la pasta e fai cuocere fino a metà cottura. Intanto affetta le mozzarelle. 

                      
                                          
                      Quando la pasta sarà pronta, scolala e versala in un recipiente capiente. Aggiungi il sugo di pomodoro, il parmigiano (lasciane un cucchiaio da parte) e mescola.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendi uno stampo per plumcake o una teglia con i bordi alti. Fodera lo stampo con le melanzane fritte facendole fuoriuscire dai bordi. Riempi con della pasta fino a metà dello stampo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungi la mozzarella a fette e ricopri con altra pasta fino ad arrivare in superficie. Chiudi le melanzane verso l’interno e crea un coperchio con altre melanzane. Aggiungi poco sugo di pomodoro in superficie e il restante parmigiano. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Fai cuocere lo sformato di pasta con le melanzane in forno statico, nel ripiano centrale, alla temperatura di circa 220° C per circa 30 minuti.

                      
                                          
                      Servi lo sformato di pasta con le melanzane ben caldo e filante, sarà buono anche da freddo se vorrai consumarlo in un secondo momento.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Lo sformato di pasta con le melanzane si può conservare in frigorifero fino a 48 ore ben chiuso ermeticamente. Si può conservare anche in freezer fino a 2 mesi. Per scongelare basterà mettere lo sformato di pasta con le melanzane direttamente in forno da congelato a una temperatura di 200° C per circa 20/25 minuti.
                  
                
                              
          
                  