DIFFICOLTÀ
bassa
Il peposo è un piatto della tradizione toscana a base di carne e di una scandalosa e godibilissima quantità di pepe! Amanti di questa spezia, troverete davvero un piatto all'altezza delle vostre aspettative, saporito, profumatissimo e ricco! Se amate poi in particolare questo ingrediente che dà una ventata di brio ai piatti, perché non provate anche la classica cacio e pepe? Favolosa anch'essa!

                                                                                      
                
                                                                Muscolo di manzo
                                                                                          600
                  gr
                                                              
              
                                  
                
                                                                Fagioli cannellini
                                                                  già lessati -
                                                                  300
                  gr
                                                              
              
                                  
                
                                                                Vino rosso
                                                                                          50
                  cl
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe misto
                                                                  in grani -
                                                                  
                  q.b.
                                                              
              
                                  
                
                                                                Pepe nero
                                                                  macinato fresco -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                                                                                Attrezzature
              
                
                                  Casseruola                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare il peposo, tagliate il muscolo di manzo in pezzi uguali e metteteli in una ciotola.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete abbondante pepe in grani, gli spicchi di aglio interi, il vino rosso e amalgamate bene. Coprite con un foglio di pellicola trasparente e lasciate marinare per un'ora.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Una volta che la carne è marinata, prendete una casseruola preferibilmente di coccio, versatevi un bel giro di olio e trasferitevi la carne con tutta la marinata, salate e fate cuocere per 3 ore coperto e a fiamma bassa.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorso il tempo di cottura, assaggiate e regolate di sale.

                      
                                          
                      Spegnete il fuoco e servite il peposo accompagnato da fagioli cannellini conditi con un bel giro d'olio extravergine d'oliva a crudo.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Che storia ha il peposo?
Il peposo è un piatto tipico toscano che si colloca precisamente nel paese di Impruneta e zone limitrofe. Ha una storia molto pittoresca che coinvolge perfino il Brunelleschi, amante di questo piatto scoperto durante l'edificazione del Duomo di Firenze. I fornacini, gli addetti alla cottura dei mattoni, erano quasi tutti di origine imprunetana, zona famosissima per la qualità della sua argilla e per le sue fornaci affollate di abili artigiani. I fornacini erano abituati ad avvicinare all'imboccatura dei forni dei tegami di coccio dove mettevano a cottura per cinque o sei ore il peposo che poi veniva consumato con molto vino e molto pane, accompagnamenti necessari viste le dosi di pepe che venivano usate! E' un piatto molto salutare e leggero, con un sapore unico che ogni famiglia caratterizza con qualche modifica come è d'uso per le ricette popolari.
                  
                
                              
          
                  