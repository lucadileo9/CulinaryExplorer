DIFFICOLTÀ
bassa
I fiori di zucca al forno gratinati sono un gustoso e sfizioso antipasto estivo, molto semplice da realizzare e veloce. La ricetta che vi proponiamo qui è una alternativa più leggera ai classici fiori di zucca ripieni e pastellati, una ricetta sfiziosa senza rinunciare al gusto e alla croccantezza. Al primo morso scoprirete il gustoso ripieno di mozzarella custodito all'interno del fiore, che in cottura vi assicurerà un effetto irresistibilmente filante!

                                                                                      
                
                                                                Fiori di zucca
                                                                                          16
                  
                                                              
              
                                  
                
                                                                Pangrattato
                                                                                          120
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Mozzarella
                                                                                          50
                  gr
                                                              
              
                                  
                
                                                                Parmigiano Reggiano grattugiato
                                                                                          10
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          5
                  gr
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione dei fiori di zucca al forno gratinati scegliete dei fiori di zucca freschi, sono molto delicati, in attesa di essere utilizzati, devono restare chiusi ben sigillati in frigorifero con la pellicola trasparente. Per prima cosa procedete con la pulizia dei fiori di zucca, con uno strofinaccio umido togliete gli eventuali residui di terra. Dopo tagliate via il gambo. Eliminate facendo attenzione le foglioline alla base del fiore.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Allargate delicatamente i petali del fiore e staccate il pistillo interno facendo una leggera pressione. In contemporanea aggiungete un pezzetto di formaggio a vostro piacere all’interno, chiudete girando i petali su se stessi, come se fosse una caramella.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Preparate il pangrattato per la gratinatura. In una terrina unite il pangrattato, due pizzichi di sale e poco pepe. Aggiungete il parmigiano e del prezzemolo tritato finemente. In una ciotola mettete le uova e un pizzico di sale, sbattete velocemente con i rebbi di una forchetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Immergete i fiori di zucca nell’uovo e dopo nel pangrattato. Girate il fiore fin quando non sarà del tutto impanato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Uno alla volta adagiateli in una teglia ricoperta da carta da forno. Irrorate con un filo di olio e cuocete i fiori di zucca con forno preriscaldato a 180° nel ripiano centrale in modalità statica o ventilata per circa 15 minuti.
                      
                                                              
                                                
													
												
                                              
                                        
                    
                    
                
                                              
          
                              Conservazione
                                
                  
                                        I fiori di zucca gratinati al forno si conservano in frigo fino a due giorni, basterà chiuderli in un contenitore ermetico. Si sconsiglia la conservazione in freezer.
                  
                
                              
          
                              Consiglio
                                
                  
                                        Potete sostituire la mozzarella con della provola o della ricotta. Asciugate bene la mozzarella in moda che non perda acqua in cottura.
                  
                
                              
          
                  