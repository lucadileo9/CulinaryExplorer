DIFFICOLTÀ
bassa
I canederli sono una ricetta tipica del Trentino Alto Adige, e la cucina povera e robusta, piena di gusto e semplicità di questa terra si respira lungo tutte le vallate e i pendii montuosi del nord Italia. La buona notizia è che non bisogna per forza andare fin lì per gustare un buon piatto di canederli, anzi, seguendo la nostra ricetta con il passo passo puoi ottenere anche tu un risultato più che soddisfacente!

                                                                                      
                
                                                                Pane  raffermo
                                                                                          250
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Speck
                                                                                          120
                  gr
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Latte intero
                                                                                          200
                  ml
                                                              
              
                                  
                
                                                                Farina di grano saraceno
                                                                                          60
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Erba cipollina
                                                                                          1
                  ciuffo
                                                              
              
                                  
                
                                                                Brodo di carne
                                                                                          1
                  l
                                                              
              
                                                                                                Attrezzature
              
                
                                  Ciotole /                                   Coltello /                                   Forbici /                                   Padella /                                   Pentola /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per prima cosa, dopo aver pulito una cipolla, affettala o tritala (se preferisci non trovare i pezzetti negli gnocchi di pane). Taglia poi lo speck a cubetti piccoli.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una padella fai sciogliere il burro. Unisci poi cipolla e speck e lascia rosolare una decina di minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo taglia a piccoli pezzi il pane raffermo e raccoglili in una capiente terrina. Aggiungi poi il latte e mescola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Al pane aggiungi l’uovo e comincia ad impastare il composto con le mani.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lava l’erba cipollina, tritata e uniscila al composto. Aggiungi anche la farina di grano saraceno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Non resta che insaporire con lo speck e la cipolla rosolati e impastare per bene fino ad ottenere un composto abbastanza omogeneo. Con le mani bagnate prendi una quantità di composto e, roteandola tra i palmi, dai la forma agli gnocchi di pane.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Porta a bollore del buon brodo di carne. Immergi i canederli e cuoci circa 15 minuti, girandoli a metà cottura. Portali a tavola, dopo averli impiattati, con il brodo di cottura.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare i canederli in un contenitore a chiusura ermetica in frigo due o tre giorni, e cuocerli all’ultimo momento. Gli gnocchi di pane possono anche essere congelati per due o tre mesi in contenitori adatti al congelamento.
                  
                
                              
          
                              Consiglio
                                
                  
                                        Se non vuoi servire i canederli in brodo, puoi lessarli in acqua salata, scolarli e portarli a tavola conditi con burro fuso e salvia. Puoi anche arricchire il composto con piccoli pezzetti di formaggio per avere dei canederli più ricchi.
                  
                
                              
          
                  