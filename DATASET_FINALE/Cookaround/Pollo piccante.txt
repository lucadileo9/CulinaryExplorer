DIFFICOLTÀ
bassa


                                                                                      
                
                                                                Cosce e sovracosce di pollo
                                                                                          1
                  kg
                                                              
              
                                  
                
                                                                Spicchio di aglio
                                                                                          3
                  
                                                              
              
                                  
                
                                                                Concentrato di pomodoro
                                                                                          1
                  cucchiaio da tavola
                                                              
              
                                  
                
                                                                Passata di pomodoro
                                                                                          500
                  gr
                                                              
              
                                  
                
                                                                Prezzemolo
                                                                  tritato -
                                                                  2
                  ciuffi
                                                              
              
                                  
                
                                                                Peperoncini rossi Thai
                                                                  sottolio -
                                                                  2
                  
                                                              
              
                                  
                
                                                                Peperoncini verdi piccanti
                                                                  sottolio -
                                                                  2
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Olive nere
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Vino bianco
                                                                                          ½
                  bicchieri
                                                              
              
                                                                                              

                    
                            Preparazione
                                
                  
                    1
                                                                
                                          
                      Per preparare il pollo piccante dovrete reperire circa un chilo tra cosce e sovracosce di pollo, non che gli altri pezzi non vadano bene, ma a nostro avviso viene meglio con queste parti del pollo.

                      
                                          
                      Quindi pulite le cosce e sovracosce da penne residue e eventuale peluria rimasta, per fare prima potete anche fiammeggiare tutto.
                      
                                                                                
                    
                    
                    
                
                                                
                  
                    2
                                                                
                                          
                      Versate un bel giro d'olio extravergine d'oliva in una casseruola piuttosto ampia da poter contenere tutti i pezzi di pollo e a bordi non troppo bassi e fate scaldare a fuoco vivace.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo tritate finemente tre spicchi d'aglio, quindi uniteli all'olio extravergine d'oliva e fate soffriggere brevemente. Aggiungete nella casseruola, dopo un paio di minuti, anche la carne, ovvero le cosce e le sovracosce di pollo e fatele rosolare uniformemente sempre a fuoco vivace, girandole su tutti i lati.
                      
                                                            
                    
                    
                
                                                
                  
                    4
                                                                
                                          
                      Sfumate, ora, con mezzo bicchiere di vino bianco e fate evaporare molto velocemente a fuoco alto. Nel mentre, preparatevi con il concentrato di pomodoro diluito in poca acqua e unitelo alla casseruola.
                      
                                                            
                    
                    
                
                                                
                  
                    5
                                                                
                                          
                      E' giunto il momento di aggiungere anche l'elemento piccante, caratteristico di questa ricetta: aggiungete quindi ora i peperoncini rossi e verdi sott'olio. Si tratta di peperoncini thai molto piccanti, quindi regolate la quantità in base al vostro gusto per il piccante.
                      
                                                            
                    
                    
                
                                                
                  
                    6
                                                                
                                          
                      Aggiungete, infine, la passata di pomodoro, salate adeguatamente, aggiungete il prezzemolo tritato e fate cuocere per almeno un'ora a casseruola coperta.
                      
                                                            
                    
                    
                
                                                
                  
                    7
                                                                
                                          
                      Aggiungete le olive nere solo a fine cottura e lasciate che insaporiscano la preparazione giusto per un paio di minuti. Spegnete il fuoco e servite il pollo piccante in tavola ancora caldo con abbondante pane per la scarpetta!
                      
                                                            
                    
                    
                
                                              
          
                  