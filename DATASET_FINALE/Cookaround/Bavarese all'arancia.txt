DIFFICOLTÀ
bassa
Alla fine di un pranzo elegante, come dopocena fresco e goloso, semplicemente quando si ha voglia di qualcosa di buono, la bavarese all'arancia è la soluzione giusta alle nostre domande! Si tratta di uno dei più famosi e classici dessert a base di crema inglese, uno dei più irresistibili dolci al cucchiaio che possa offrire la pasticceria. Una morbida crema delicata e profumata all'arancia è perfetta in ogni occasione, farla in casa non è affatto difficile, anzi, seguendo i nostri consigli riuscirete a farla nel migliore dei modi! Qui ve la proponiamo in una elegate mono porzione ma voi potrete farla anche più grande per poi tagliarla a fette. Se amate il sapore di questo agrume e volete osare di più, vi proponiamo anche un'altra idea, ma salata...che ne dite di fare i gamberi all'arancia?? 

                                                                                      
                
                                                                Arance
                                                                  solo il succo circa 130 ml -
                                                                  2
                  
                                                              
              
                                  
                
                                                                Latte intero
                                                                                          250
                  ml
                                                              
              
                                  
                
                                                                Panna fresca
                                                                                          250
                  ml
                                                              
              
                                  
                
                                                                Tuorlo d'uovo
                                                                                          3
                  
                                                              
              
                                  
                
                                                                Zucchero
                                                                                          75
                  gr
                                                              
              
                                  
                
                                                                Colla di pesce
                                                                                          12
                  gr
                                                              
              
                                  
                
                                                                Arance
                                                                  solo scorza -
                                                                  1
                  
                                                              
              
                                  
                
                                                                Arance
                                                                  spicchi tagliati al vivo -
                                                                  1
                  
                                                              
              
                                                                                                Attrezzature
              
                
                                  Frusta elettrica                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare la ricetta della bavarese all'arancia, per prima cosa sbattete con l'aiuto di fruste elettriche i tuorli con lo zucchero, fino a renderli chiari e spumosi. In una ciotolina, adesso mettete ad ammollare la gelatina in acqua fredda e dopo cinque minuti strizzate i fogli. In un pentolino mettete il latte intero con le scorze d'arancia e portatele a bollore, quindi aggiungete la gelatina, e mescolate finché essa non si sciolga. A questo punto aggiungete al composto di uova e zucchero il latte caldo, filtrando il tutto con un colino e mescolate per amalgamare le due componenti. Fatto ciò montate la panna in un altro contenitore e aggiungete al primo contenitore il succo di arance, quindi unite la panna, mescolando, senza farla smontare. Versate una porzione di crema all'interno dei bicchieri, mettetela poi in frigorifero a rassodare per almeno 4 ore. Decorate con qualche ciuffo di panna  e un po' di buccia grattugiata e servite la bavarese all'arancia ai vostri ospiti. 
                      
                                                                                
                    
                    
                    
                
                                              
          
                              Consiglio
                                
                  
                                        Posso realizzare questa ricetta anche il giorno prima?
Sì tienila in frigorifero fino a pochi momenti prima di servirla. 
Ma potrei usare anche i mandarini?
Certo verrà ottima con tutti gli agrumi. 
Mi daresti altre idee per fare un buon dolce al cucchiaio?
Che ne dici di una classica panna cotta?
                  
                
                              
          
                  