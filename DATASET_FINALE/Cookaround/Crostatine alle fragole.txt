DIFFICOLTÀ
bassa
Le crostatine alle fragole sono dei dolcetti buonissimi, semplici e genuini, perfette da proporre in estate ai vostri figli come merenda pomeridiana, soprattutto perchè fatte con le vostre mani.

                                                Per la pasta frolla
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                                          120
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Acqua
                                                                                          2
                  cucchiai da tavola
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Vanillina
                                                                                          1
                  bustina
                                                              
              
                                                                                      Per la farcia
                                                                      
                
                                                                Fragole
                                                                                          500
                  gr
                                                              
              
                                  
                
                                                                Zucchero di canna
                                                                                          2
                  cucchiai da tavola
                                                              
              
                                  
                
                                                                Scorza di limone
                                                                  pezzo -
                                                                  1
                  
                                                              
              
                                  
                
                                                                Panna montata
                                                                  zuccherata -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le crostatine alle fragole dovrete come prima cosa dedicarvi alla preparazione della pasta frolla, in questo caso sarà una pasta frolla per cottura in bianco così da realizzare dei gusci che saranno sempre pronti per essere farciti. Potrete conservarli anche per diversi giorni se chiusi in un contenitore con tappo a chiusura ermetica.

                      
                                          
                      Se utilizzate la macchina impastatrice sarà tutto molto più semplice e veloce ma potrete procedere ugualmente anche a mano.

                      
                                          
                      Iniziate dalla farina che unirete allo zucchero, alla vanillina e all'uovo. Iniziate ad amalgamare questi ingredienti, quindi aggiungete un paio di cucchiai d'acqua ed il burro e terminate la lavorazione dell'impasto. 

                      
                                          
                      Non dimenticatevi d'aggiungere anche un pizzico di sale ed impastate nuovamente.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Trasferite l'impasto sul piano di lavoro e stendetelo tra due fogli di carta forno, quindi riponetelo in frigorifero per almeno mezz'ora così da far rilassare la maglia glutinica e rendere l'impasto più malleabile.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Nel frattempo passate alla preparazione delle fragole: lavatele e rimuovete il picciolo, quindi tagliatele a pezzettoni, se sono piccole potete anche lasciarle intere.

                      
                                          
                      Trasferitele in padella insieme ad una scorza di limone e due cucchiai di zucchero di canna, quindi accendete il fuoco e fate in modo che cuociano formando una bella salsa. Non cuocete troppo le fragole ma fate in modo che qualche pezzo si possa ancora intravedere nella salsa, in questo modo le vostre crostatine saranno ancora più gustose.
                      
                                                            
                    
                    
                
                                                
                  
                    4
                                                                
                                          
                      Riprendete la pasta frolla dal frigorifero, stendetela bene con il mattarello a circa 1/2 cm di spessore, quindi ricavate dei dischi dal diametro leggermente superiore a quello dei pirottini o stampini che avete scelto per la cottura.

                      
                                          
                      Foderate con i dischi di frolla gli stampini leggermente imburrati, copriteli con un pezzo di carta forno e riempite con i pesetti da pasticcere o con dei fagioli o ancora con del riso.

                      
                                          
                      Infornate a 190°C per circa 15 minuti o fino a doratura della frolla.
                      
                                                            
                    
                    
                
                                                
                  
                    5
                                                                
                                          
                      Sfornate e rimuovete i gusci dagli stampini, quindi fateli freddare su una griglia. Farcite i gusci di frolla con la salsa rustica di fragole e decorate, infine con della panna montata zuccherata.

                      
                                          
                      Conservate le crostatine alle fragole in frigorifero fino al momento di servirle in tavola.
                      
                                                            
                    
                    
                
                                              
          
                  