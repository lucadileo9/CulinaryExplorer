DIFFICOLTÀ
molto bassa
La pastiera napoletana è un dolce partenopeo tipico del periodo pasquale di una bontà unica. Come tutte le ricette della tradizione ogni famiglia custodisce un suo piccolo segreto che la rende unica ed inimitabile. Oggi però vogliamo proporvi una variante: la pastiera napoletana in vasetto, formato monoporzione, un po’ più semplice da preparare e anche più fresca, adatta ai mesi caldi o quando vogliamo assaporare un dessert cremoso, con una nota croccante, preparato con gli ingredienti della classica pastiera. La pastiera napoletana in vasetto è composto da briciole di frolla e una delicatissima crema alla ricotta ingolosita da canditi e profumata con l’acqua fiori d’arancio. 

                                                Ingredienti per la frolla
                                                                      
                
                                                                Farina 00
                                                                                          200
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Buccia di limone grattugiata
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Ingredienti per la crema di ricotta
                                                                      
                
                                                                Ricotta di pecora
                                                                                          250
                  gr
                                                              
              
                                  
                
                                                                Grano cotto
                                                                                          100
                  gr
                                                              
              
                                  
                
                                                                Latte intero
                                                                                          40
                  ml
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Marmellata di limoni
                                                                                          1
                  cucchiaio da tè
                                                              
              
                                  
                
                                                                Cannella in polvere
                                                                                          1
                  pizzico
                                                              
              
                                  
                
                                                                Acqua di fiori d'arancio
                                                                                          1
                  cucchiaio da tè
                                                              
              
                                  
                
                                                                Scorza di arancia candita
                                                                                          60
                  gr
                                                              
              
                                  
                
                                                                Foglioline di menta
                                                                  per decorare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pastiera napoletana in vasetto partiamo dalle briciole di frolla: in una terrina versiamo la farina. Uniamo il burro a tocchetti, l’uovo, lo zucchero, la buccia di limone grattugiato e lavoriamo velocemente con i polpastrelli fino ad ottenere delle briciole.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ricopriamo la leccarda con carta forno, versiamo le briciole e cuociamo, in forno già caldo a 180° per 20 minuti circa, rigirando i tocchettini di frolla a metà cottura. Le briciole di frolla devono essere dorate.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Cuociamo qualche minuto il grano precotto nel latte fino a farlo assorbire tutto. Una volta freddo mettiamo il grano in una terrina. Aggiungiamo la ricotta e lo zucchero. Mescoliamo fino ad avere una crema liscia. Uniamo l’acqua di fiori d’arancio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Per insaporire ulteriormente la nostra crema alla ricotta e grano aggiungiamo la marmellata di limoni, la cannella in polvere e la scorza d’arancia candita e mescoliamo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Solo prima di servire, per evitare che la frolla si ammorbidisca stando troppo a contatto con la crema, in vasetti o bicchieri, alterniamo le briciole dorate alla crema di ricotta e grano. Serviamo la pastiera napoletana in vasetto con qualche fogliolina di menta per decorare.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non piacciono i canditi si possono omettere o sostituirli con gocce di cioccolato. Usiamo la ricotta vaccina se non si trova la ricotta di pecora.
                  
                
                              
          
                              Conservazione
                                
                  
                                        La pastiera napoletana in vasetto si conserva un paio di giorni in frigo coperta con pellicola.
                  
                
                              
          
                  