DIFFICOLTÀ
bassa
Un dolce semplicissimo ma altrettanto buono: la torta ricotta e limone senza uova è una ricetta che ti stupirà per la sofficità e l’incredibile profumo che sprigiona durante la cottura al forno. Bastano pochissimi ingredienti per preparare una torta che rimane soffice, umida e freschissima, da gustare a colazione con un buon tè oppure per una merenda leggera e genuina. La torta ricotta e limone si prepara senza uova e senza burro, ma con olio di semi, e viene profumata non solo con la buccia, ma anche con il succo di limone, per creare un impasto che ti conquisterà ad ogni morso.

                                                Ingredienti per la torta di ricotta e limone senza uova
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Ricotta vaccina
                                                                                          200
                  gr
                                                              
              
                                  
                
                                                                Olio di semi
                                                                                          80
                  gr
                                                              
              
                                  
                
                                                                Zucchero
                                                                                          180
                  gr
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Latte intero
                                                                                          120
                  ml
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                                Attrezzature
              
                
                                  Bicchieri /                                   Carta forno /                                   Ciotola /                                   Forchetta /                                   Grattugia /                                   Setaccio /                                   Stampo a cerniera                                
              
                          

                    
                            
          
                            Preparazione
                                
                  
                    1
                                                                
                                          
                      Lava un limone biologico non trattato. Grattugia la buccia, facendo attenzione a non prendere la parte bianca che può risultare amara, e mettila da parte. Taglia a metà il limone e spremilo. In una terrina setaccia la farina. Unisci il lievito setacciato, il sale e mescola.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci la ricotta, lo zucchero, l’olio di semi e mescola. Ammorbidisci il composto con il latte e amalgama bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Non resta che unire la buccia grattugiata di limone e il suo succo. Rivesti uno stampo a cerniera di 20 cm di diametro con carta forno. Versa il composto e inforna a 180°C, forno statico, per 40-45 minuti, facendo la prova stecchino prima di sfornare. Lascia raffreddare, togli dallo stampo e servi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare la torta sotto una campana di vetro per 4-5 giorni. Puoi anche congelarla, tagliata a fette, solo quando sarà ben fredda.
                  
                
                              
          
                              Consiglio
                                
                  
                                        Puoi mangiare la torta al limone in purezza o tagliarla e farcirla con la confettura preferita. Se vuoi un sapore di limone più delicato, utilizza solo la buccia e aumenta a 150 ml il latte.
                  
                
                              
          
                  