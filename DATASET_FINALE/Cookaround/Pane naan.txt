DIFFICOLTÀ
molto bassa
Il pane naan è un tipo di pane tradizionale originario dell'Asia meridionale, particolarmente diffuso in India, Pakistan, Afghanistan e Bangladesh. Il naan è un pane di forma piatta, sottile e rotonda, che viene tradizionalmente cotto in un forno tandoor, un tipico forno a carbone o legna ad alta temperatura. Tuttavia, per riprodurre la ricetta del pane naan in casa, puoi ottenere un risultato ottimo anche con la cottura su piastra o padella. 

                                                Ingredienti per l'impasto 
                                                                      
                
                                                                Farina 00
                                                                                          500
                  gr
                                                              
              
                                  
                
                                                                Yogurt bianco naturale
                                                                                          250
                  gr
                                                              
              
                                  
                
                                                                Acqua
                                                                                          100
                  ml
                                                              
              
                                  
                
                                                                Lievito di birra
                                                                                          10
                  gr
                                                              
              
                                  
                
                                                                Sale
                                                                                          1
                  
                                                              
              
                                                                                      Ingredienti per l'intingolo
                                                                      
                
                                                                Olio extravergine d'oliva (EVO)
                                                                                          50
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione del Pane Naan prendi una ciotola capiente, mettici la farina setacciata, lo yogurt e quasi tutta la quantità di acqua prevista per questa ricetta. Mescola gli ingredienti con un cucchiaio di legno. Sbriciola il lievito di birra nell’impasto e aggiungi la restante acqua.

                      
                                          
                      Ora inizia a impastare con le mani direttamente nella ciotola, aggiungi il sale, continua a impastare per qualche minuto, infine trasferisci l’impasto su un piano da lavoro. Lavora l'impasto con le mani fin quando non avrai ottenuto un panetto elastico e ben compatto, anche se risulterà ancora un po' "rugoso".

                      
                                          
                      Trasferisci l’impasto in una ciotola, copri con un coperchio o con della pellicola trasparente e lascia lievitare per circa 3 ore a temperatura ambiente. L'impasto deve raddoppiare. 

                      
                                          
                      N.B. i tempi di lievitazione cambiano in base alla temperatura circostante.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Dopo che l’impasto sarà raddoppiato, trasferiscilo su un piano da lavoro spolverato con poca farina, forma un salsicciotto e dividilo in 8 parti.

                      
                                          
                      Procedi a formare delle palline: prendi un pezzo, appiattiscilo con le mani, a poco a poco solleva i bordi dell’impasto e tira ripiegando verso il centro. 

                      
                                          
                      A questo punto capovolgi la pallina e, con un una mano chiusa come se dovesse formare una C,  inizia dei movimenti rotatori sul piano. In questo modo otterrai delle palline perfette e ben lisce. Procedi in questo modo per tutti i pezzi. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Disponi le palline su un vassoio leggermente infarinato e coprile con un strofinaccio, lascia lievitare almeno un’altra mezz’ora, meglio un’ora. Passato il tempo di riposo, stendi le palline con un mattarello, dando una forma più o meno ovale, lo spessore deve essere di circa 1 cm.

                      
                                          
                      Metti la padella sul fuoco e falla scaldare molto bene, il più possibile. 

                      
                                          
                      Quando la padella sarà rovente, trasferisci un Pane Naan in padella, aspetta che si formino le bolle in superficie e gira dall’altro lato, lascia cuocere un minuto, controlla e, quando anche questo lato sarà dorato, il pane Naan è pronto! Procedi in questo modo per tutti gli 8 Naan.

                      
                                          
                      Prepara l'intingolo: Trita lo spicchio di aglio sbucciato e il prezzemolo, raccogli entrambi gli ingredienti in una ciotola, unisci l'olio extravergine di oliva e il sale, emulsiona con una forchetta e, man mano che i naan sono pronti, spennelali abbondantemente. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il pane naan si può conservare per 48 ore a temperatura ambiente, oppure puoi congelarlo per massimo 3 mesi negli appositi sacchetti. 
                  
                
                              
          
                  