DIFFICOLTÀ
bassa
Ci sono tanti modi per cucinare le uova, una ricetta che ci piace in modo particolare è quella delle uova in camicia! L'uovo in camicia si ottiene sgusciando l'uovo sopra ad un pentolino di acqua bollente, si lascia 3 minuti a rapprendere e poi si estrae con una schiumarola o con un mestolo forato. La cottura delle uova in camicia è ottima per ottenere uova cotte senza aggiunta di grassi quali olio o burro. 

                                                Ingredienti Uova in camicia su crostone di pane e pancetta
                                                                      
                
                                                                Uova intere
                                                                                          4
                  
                                                              
              
                                  
                
                                                                Pane casereccio
                                                                                          4
                  fette
                                                              
              
                                  
                
                                                                Pancetta (tesa)
                                                                                          8
                  
                                                              
              
                                  
                
                                                                Sale grosso
                                                                                          
                  q.b.
                                                              
              
                                  
                
                                                                Aceto di vino bianco
                                                                                          10
                  gr
                                                              
              
                                  
                
                                                                Insalata mista
                                                                                          
                  q.b.
                                                              
              
                                                                                      Ingredienti per la Vinaigrette
                                                                      
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Aceto di vino rosso
                                                                                          1
                  cucchiaio da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Bicchiere alto /                                   Ciotola /                                   Cucchiaio /                                   Frullatore ad immersione /                                   Frusta a mano /                                   Padella /                                   Pentola /                                   Piastra in ghisa /                                   Schiumarola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare le uova in camicia su crostone di pane e pancetta, inizia dalle fette di pane casereccio. Taglia quattro fette di pane casereccio. Scalda una piastra in ghisa, disponi su di essa le fette di pane e fai abbrustolire da una lato e dall’altro. Metti da parte. In una padella rosola la pancetta da entrambi i lati.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Adagia la pancetta sul crostone di pane precedentemente abbrustolito. Nel frattempo prepara la salsa vinaigrette. Versa nel becker di un frullatore ad immersione 2 cucchiai di olio extravergine d’oliva e ½ cucchiaio di aceto di vino rosso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiusta di sale e di pepe nero ed emulsiona. Metti da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Versa in una pentola capiente l’acqua, accendi a fuoco moderato e versa il sale grosso, l’aceto di vino bianco e, quando l’acqua inizierà a bollire leggermente, abbassa la fiamma e con una frusta mescola sempre nello stesso verso per creare un vortice nell’acqua.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto, rompi un uovo in una piccola ciotola e versalo al centro del vortice, cuoci l’uovo per 2 minuti. Non mescolare e non muovere l’uovo, non sarà necessario. Scola con una schiumarola e metti da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      In una ciotola metti una manciata di foglie di insalata mista e condisci con la vinaigrette preparata in precedenza, mescola e adagiala sul crostone di pane abbrustolito con sopra la pancetta rosolata, adagia sull’insalata l’uovo in camicia e servi ancora ben caldo.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  