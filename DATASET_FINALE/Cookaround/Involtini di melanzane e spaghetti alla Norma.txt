DIFFICOLTÀ
media
Quella che vi andiamo a proporre qui di seguito è una ricetta buonissima, siciliana doc, ovvero gli involtini di melanzane e spaghetti alla Norma. Un piatto pazzesco di quelli che non si dimenticano facilemente. A mostrarci come si fa è Ropa55 che ci svela tutti i trucchi per farli in maniera perfetta.  Questa ricetta può essere servita come primo o perché no come sfizioso finger food, che verrà apprezzato tantissimo dai vostri ospiti. Provate la ricetta e fateci sapere se vi è piaciuta!

                                                
                                                                      
                
                                          150 g di spaghetti
                                      
              
                                  
                
                                          1 kg di pomodori
                                      
              
                                  
                
                                          3 melanzane tonde
                                      
              
                                  
                
                                          basilico
                                      
              
                                  
                
                                          1 spicchio d'aglio
                                      
              
                                  
                
                                          olio di semi per friggere
                                      
              
                                  
                
                                          olio extravergine di oliva
                                      
              
                                  
                
                                          ricotta salata
                                      
              
                                  
                
                                          sale.
                                      
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta degli involti di melanzane e spaghetti alla Norma, per prima cosa è necessario preparare la salsa di pomodoro fresca: sbollentare velocemente i pomodori e passarli, stringere sul fuoco con aglio e aggiungere solo alla fine un filo d'olio e basilico.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulire e lavare le melanzane.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliarle a fette non troppo sottili, salarle da un solo lato, lasciarle riposare per far spurgare l'acqua.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Friggerle in abbondante olio di semi e poi metterle ad asciugare bene su panno carta.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Mentre le melanzane friggono calare gli spaghetti in acqua a bollore.

                      
                                          
                      Scolare gli spaghetti al dente e condirli bene di salsa poi farli intiepidire.

                      
                                          
                      Arrotolarli aiutandosi con un cucchiaio e una forchetta e deporli su una fetta di melanzana.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Arrotolare con cura e ottenere un involtino.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Riempire di involtini una teglia adeguata con il fondo cosparso di salsa, spolverare con abbondante ricotta salata e infornare per 10 minuti a 160° per riscaldare la preparazione e ammorbidire la ricotta.

                      
                                          
                      Servire ben caldi in cocottine individuali.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                        Quanti involtini di melanzane si realizzano con queste dosi?
Circa 9 involtini.
Potrei utilizzare anche melanzane arrostite?
Certo fritte hanno un altro sapore, ma se devi stare attenta alle calorie, puoi tranquillamente usare le arrostite.
Quanto tempo prima posso preparare gli involtini?
Puoi anticiparti anche di qualche ora, e passare nel forno solo prima di servire.
                  
                
                              
          
                  