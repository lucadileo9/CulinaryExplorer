DIFFICOLTÀ
molto bassa
Il grog è una bevanda alcolica composta da acqua e rum, che si serve calda e aromatizzata con limone, zucchero e spezie. Il grog fu inventato nel 1740 dal vice ammiraglio Edward Vernon, detto "Old Grog", per conservare meglio l'acqua potabile e il rum a bordo delle navi della marina britannica. Il grog era anche usato per prevenire lo scorbuto, grazie alla vitamina C contenuta nel succo di limone o di limetta. Questa bevanda divenne poi popolare anche tra i pirati, i mercanti e i coloni delle isole caraibiche. Oggi il grog è una bevanda tipica invernale, molto diffusa sotto le feste Natalizie, e si può tranquillamente preparare in casa con pochi e semplici passaggi. 

                                                                                      
                
                                                                Rum scuro
                                                                                          40
                  ml
                                                              
              
                                  
                
                                                                Acqua
                                                                                          160
                  ml
                                                              
              
                                  
                
                                                                Succo di limone
                                                                  circa di mezzo limone -
                                                                  
                  q.b.
                                                              
              
                                  
                
                                                                Limone
                                                                                          1
                  spicchio
                                                              
              
                                  
                
                                                                Zucchero di canna
                                                                                          1
                  cucchiaio da tavola
                                                              
              
                                  
                
                                                                Chiodi di garofano
                                                                                          2
                  
                                                              
              
                                  
                
                                                                Cannella
                                                                                          1
                  stecca
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa l’acqua in un pentolino e porta ad ebollizione. Intanto, a parte, spremi mezzo limone.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un bicchiere resistente alle alte temperature, o in una tazza, metti un cucchiaio di zucchero di canna e aggiungi il succo di limone.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci quindi il rum scuro e la stecca di cannella. Aggiungi infine i chiodi di garofano e versa l'acqua bollente nel bicchiere.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Tuffa nel liquido uno spicchio di limone e mescola fino a che lo zucchero di canna non si sarà sciolto completamente. Lascia in infusione per qualche minuto (2-3 minuti) prima di consumare.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Si può variare la quantità di rum in modo da avere una bevanda più o meno alcolica. 
Per eliminare quasi completamente la parte alcolica si possono mettere tutti gli ingredienti nel pentolino, mescolare per sciogliere lo zucchero di canna e portare sul fuoco fino ad ebollizione, filtrare e consumare.
                  
                
                              
          
                  