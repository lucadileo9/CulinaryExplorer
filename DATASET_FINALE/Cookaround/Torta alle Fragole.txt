DIFFICOLTÀ
bassa
Ma quanto ci piacciono le fragole? A parte il fatto che quando arrivano le fragole siamo già a primavera inoltrata e quindi si comincia a sentire la bella stagione nell'aria e anche nelle ossa, ma è proprio il senso di buonumore che questo frutto rosso e profumato ci regala anche solo alla vista. Ci piacciono così tanto le fragole, che quando è la loro stagione non c'è giorno in cui non le mangiamo, d'altronde durano così poco che val la pena farne scorpacciate fino a che se ne trovano. La torta alle fragole che abbiamo preparato oggi è una simil cheesecake, usiamo la ricotta come base per la crema, quindi non è esattamente una cheesecake a regola d'arte, che vorrebbe formaggi ben corposi e grassi, questa ricetta è comunque un buon compromesso per quando hai voglia di un buon dolce alla frutta ma non vuoi appesantirti più di tanto. 

                                                                                      
                
                                                                Fragole
                                                                                          300
                  gr
                                                              
              
                                  
                
                                                                Ricotta vaccina
                                                                                          250
                  gr
                                                              
              
                                  
                
                                                                Biscotti secchi
                                                                  integrali  -
                                                                  200
                  gr
                                                              
              
                                  
                
                                                                Burro
                                                                                          90
                  gr
                                                              
              
                                  
                
                                                                Zucchero
                                                                                          70
                  gr
                                                              
              
                                  
                
                                                                Nocciole pelate e tostate
                                                                                          60
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Gelatina in polvere
                                                                  equivalente ad una bustina -
                                                                  45
                  gr
                                                              
              
                                  
                
                                                                Gelatina spray
                                                                                          
                  q.b.
                                                              
              
                                  
                
                                                                Aceto balsamico
                                                                                          
                  q.b.
                                                              
              
                                                                                                Attrezzature
              
                
                                  Pellicola per alimenti /                                   Tortiera apribile 18 cm                                
              
                          

                    
                            
          
                            Preparazione della base di biscotti 
                                
                  
                    1
                                                                
                                          
                      Lava le fragole e tagliale a pezzettini piccoli, condiscile con due cucchiai di zucchero di canna e 2 cucchiai di aceto balsamico di Modena, lascia da parte a macerare mentre prepari la torta. 

                      
                                          
                      Pesa le nocciole e tritatale, fai lo stesso con i biscotti integrali secchi. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In un padellino sciogli il burro, a fiamma molto bassa per non bruciarlo, se lo possiedi, puoi anche sciogliere il burro nel forno a microonde.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unisci i biscotti sbriciolati alle nocciole polverizzate e aggiungi anche il burro fuso, mescola con una spatola fino ad ottenere una consistenza piuttosto sabbiosa. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendi una tortiera di 18 centimetri di diametro e rivestila con un paio di fogli di pellicola da cucina, questa operazione ti consentirà un lavoro più pulito al momento di sformare la torta dallo stampo. Quando la tortiera sarà foderata, sistema la base di biscotti sul fondo e pressa con le mani per renderlo compatto. Ripiega gli eccessi della pellicola sulla base biscotto e metti in frigo a rassodare per almeno 30 minuti. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione della crema 
                                
                  
                    5
                                                                
                                          
                      Mentre la base si sta solidificando in frigo, prendi una ciotola e mettici la ricotta scolata del proprio siero. Unisci lo zucchero e la buccia grattugiata di mezzo limone.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Dopo averne grattugiato un po' di scorza, tagli a metà il limone, spremile entrambe per ricavarne il succo, mettilo da parte. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Aggiungi i tuorli alla ciotola della ricotta e mescola bene fino ad ottenere una crema liscia e dal colore omogeneo. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Versa la gelatina in polvere nel succo di limone, mescola con una frusta a mano fino a quando la polvere sarà tutta amalgamata dal liquido, infine aggiungi la miscela ottenuta al resto della crema di uova e ricotta. 
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Adesso gli albumi: versali in una ciotola capiente e unisci un pizzico di sale, poi con una frusta elettrica montali a neve ben ferma. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Unisci gli albumi, pochi alla volta, alla crema di uova e ricotta, mescola piano con la frusta a mano, facendo un movimento rotatorio ampio dall'alto verso il basso, in questo modo non smonterai gli albumi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                            Preparazione della torta 
                                
                  
                    11
                                                                
                                          
                      Estrai la tortiera dal frigo, apri la pellicola che hai messo sopra la base di biscotto e lasciala uscire dai bordi dello stampo. Versa la crema sopra la base e stendila con una spatola pareggiandola. Aggiungi anche le fragole precedentemente tagliate a pezzi e condite. In questa ricetta non rimettiamo la crema a solidificare prima di aggiungere le fragole perché ci piace che un po' sprofondino nella superficie. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Spruzza le fragole con della gelatina spray, fai attenzione a ricoprirle tutte per un bell'effetto lucido, poi rimetti la torta in frigo per altre 2 ore o fino al momento di servire il dolce. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Prima di servire sgancia il bordo dello stampo e rimuovi delicatamente la pellicola dal dolce, sia dai bordi che sotto, porta il dolce su un piatto da portata e servi tagliato a fette. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Non sono convinto della fragole condite con aceto balsamico, come posso sostituirle?
  							Sostituisci l'aceto balsamico con un più classico succo di limone appena spremuto e filtrato
  						
  					  						
  							Non ho i biscotti secchi integrali, posso usare quelli normali? 
  							Certamente, usa pure i biscotti che hai in casa, anche un mix di biscotti se devi liberarti degli avanzi rimasti nei sacchetti. 
  						
  					  						
  							Mi sono accorta di non avere le nocciole, posso fare la torta lo stesso? 
  							Certo, puoi usare solo i biscotti oppure sostituire le nocciole con altra frutta secca come noci, mandorle e pistacchi, va bene anche un mix. 
  						
  					  						
  							Mi sono avanzate delle fette di torta, come le conservo?
  							Puoi conservare le fette di torta in un contenitore ermetico chiuso, per massimo 24 ore in frigorifero. 
  						
  										
				
              
          
                  