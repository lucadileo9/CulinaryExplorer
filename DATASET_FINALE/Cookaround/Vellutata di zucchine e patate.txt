DIFFICOLTÀ
molto bassa
Amiamo le vellutate: sono primi piatti emplici da realizzare, scaldano cuore e pancia e riescono a far mangiare le verdure anche a chi non le ama particolarmente. Ecco un'altra semplicissima vellutata di zucchine e patate, perfetta per una cenetta estiva se gustata fredda o a temperatura ambiente oppure calda per le serate invernali e autunnali. E’un primo piatto digeribile: ottimo se servito con crostini di pane. Con la vellutata di zucchine e patate potrete gustare le zucchine in modo diverso dal solito. Scoprite anhe altre vellutate di verdure per tutte le stagioni!

                                                                                      
                
                                                                Zucchine
                                                                                          1
                  kg
                                                              
              
                                  
                
                                                                Patate
                                                                                          600
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Scalogno
                                                                                          30
                  gr
                                                              
              
                                  
                
                                                                Acqua
                                                                                          900
                  gr
                                                              
              
                                  
                
                                                                Olio extravergine d'oliva (EVO)
                                                                                          40
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lavare le patate, sbucciarle e tagliarle a dadini. Fate lo stesso con le zucchine dopo averle lavate e spuntate. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Affettare lo scalogno e versarlo in una casseruola dai bordi alti. Condire con olio extravergine d’oliva e cuocere per 3-4 minuti, o fino a quando lo scalogno non sarà appassito. Mescolare di tanto in tanto.  Versare patate e zucchine e lasciare rosolare a fiamma vivace per 5 minuti, rimestando di tanto in tanto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungere un pizzico di sale e mescolare, poi unire l’acqua e cuocere per 20 minuti a fiamma media.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Frullare il tutto con un mixer a immersione per qualche secondo così da ottenere una vellutata di zucchine e patate perfettamente liscia. Servire la vellutata di patate con un filo d’olio extravergine d’oliva a crudo e qualche crostino.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conservare la vellutata di zucchine in frigorifero per 1-2 giorni al massimo. Prima di essere servita la vellutata di zucchine e patate andrà scaldata sul fuoco, o lasciata a temperatura ambiente per circa mezz’ora se consumata fredda. Si sconsiglia la congelazione.
                  
                
                              
          
                              Consiglio
                                
                  
                                        Potete utilizzare le zucchine che preferite, ma dovranno essere fresche e sode al momento dell’acquisto. Per rendere il piatto più cremoso potete aggiungere due cucchiai di panna fresca prima di servire. La vellutata di zucchine e patate può essere servita anche fredda, soprattutto nelle giornate più calde dell’estate.
                  
                
                              
          
                  