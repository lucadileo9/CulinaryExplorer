DIFFICOLTÀ
molto bassa
Con l'arrivo dell'estate, le giornate si fanno più calde e la voglia di piatti freschi e insalatone estive diventa sempre più forte. Tra le ricette estive più amate e versatili, oltre alla classica e sempre presente insalata di riso, spicca l'insalata di pasta fredda.

                                                                                      
                
                                                                Pasta
                                                                  formato corto. Esempio: mezze penne rigate -
                                                                  280
                  gr
                                                              
              
                                  
                
                                                                Giardiniera
                                                                                          300
                  gr
                                                              
              
                                  
                
                                                                Mais giallo dolce
                                                                                          150
                  gr
                                                              
              
                                  
                
                                                                Tonno sott'olio
                                                                  sgocciolato -
                                                                  120
                  gr
                                                              
              
                                  
                
                                                                Prosciutto cotto
                                                                  in una fetta -
                                                                  100
                  gr
                                                              
              
                                  
                
                                                                Olive nere
                                                                  denocciolate -
                                                                  50
                  gr
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Maionese
                                                                                          2
                  cucchiai da tavola
                                                              
              
                                                                                                Attrezzature
              
                
                                  Ciotola /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Riempi una pentola di abbondante acqua e portala ad ebollizione, quando bolle abbassa il fuoco, buttaci un pugno di sale grosso, alza di nuovo la fiamma e, quando riprende a bollire, versaci la pasta. Cuoci per il tempo indicato nella confezione. Quando la pasta sarà cotta, scolala in uno scolapasta e passala sotto l'acqua corrente fresca per bloccarne la cottura.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      N.B. se vuoi risparmiare tempo, puoi preparare gli ingredienti del condimento nel mentre che cuoci la pasta. 

                      
                                          
                      Scola le olive dal loro liquido di conservazione, tagliale a rondelle. Taglia a strisce la fetta di prosciutto cotto e poi riduci ogni striscia a cubetti. Scola il tonno dall'olio di conservazione, mettilo in una ciotola e rompilo con i rebbi di una forchetta. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nella ciotola con il tonno, aggiungi le olive a rondelle, il mais scolato dal suo liquido di conservazione, la giardiniera scolata e infine il prosciutto cotto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Mescola delicatamente gli ingredienti e aggiusta di sale, condisci con un po' di olio extravergine di oliva e poi aggiungi anche la pasta ormai raffreddata. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Termina con due cucchiai abbondanti di maionese fredda di frigo e mescola. La tua insalata di pasta fredda è pronta per essere servita!
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							L'insalata di pasta fredda è buona anche il giorno dopo? 
  							Certo! Anzi è anche meglio il giorno dopo, conservala in un contenitore chiuso in frigo. 
  						
  					  						
  							Che altro tipo di pasta potrei usare per cucinare una buona insalata di pasta fredda?
  							Puoi usare tutti i tipi di pasta corta che trovi in commercio, non ti consiglio di usare pasta lunga!
  						
  					  						
  							Posso usare le olive verdi al posto delle nere? 
  							Si certo! non usarle intere però, non è piacevole ritrovarsi il nocciolo tra i denti mentre mangi una pietanza morbida come può essere un'insalata di pasta!
  						
  										
				
              
          
                  