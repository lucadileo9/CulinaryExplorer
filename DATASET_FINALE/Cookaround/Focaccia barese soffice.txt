DIFFICOLTÀ
media
La focaccia barese è una ricetta tipica che nasce ad Altamura e originariamente veniva preparata con l’impasto del pane locale, a base di farina di grano duro, acqua e lievito. Esistono molte varianti di questa focaccia, a seconda della zona o della famiglia che la prepara: la versione che proponiamo qui richiama proprio l'impasto originale che, a differenza della focaccia pugliese, non prevede l’utilizzo delle patate ma viene condito anch’esso con pomodorini, olive, origano e un buon olio extravergine di oliva. La focaccia barese soffice è ottima da gustare a qualsiasi ora del giorno, anche mentre si cammina per strada, tanto da essere considerata un vero e proprio street food!

                                                Per l'impasto
                                                                      
                
                                                                Farina di grano duro o semola
                                                                                          400
                  gr
                                                              
              
                                  
                
                                                                Farina 0
                                                                                          200
                  gr
                                                              
              
                                  
                
                                                                Acqua
                                                                  tiepida -
                                                                  400
                  ml
                                                              
              
                                  
                
                                                                Lievito di birra
                                                                                          1
                  gr
                                                              
              
                                  
                
                                                                Sale
                                                                                          12
                  gr
                                                              
              
                                                                                      Per condire
                                                                      
                
                                                                Pomodorini
                                                                                          300
                  gr
                                                              
              
                                  
                
                                                                Olive
                                                                                          80
                  gr
                                                              
              
                                  
                
                                                                Olio extravergine d'oliva (EVO)
                                                                                          50
                  ml
                                                              
              
                                  
                
                                                                Origano
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versate la farina nella planetaria con gancio, o in una ciotola se impastate a mano, poi azionatela e aggiungete il lievito e l’acqua tiepida a filo man mano che verrà assorbita.

                      
                                          
                      Quando l’impasto inizierà a incordarsi unite il sale e continuate a lavorare fino ad ottenere una consistenza liscia, morbida ed elastica.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Ribaltate l’impasto sul piano da lavoro, allargatelo leggermente e fate qualche piega tirando i lati verso il centro.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Date all’impasto la forma di una palla e trasferitelo in una ciotola unta con un filo di olio extravergine d’oliva, coprite con pellicola trasparente e fate lievitare per una notte a temperatura ambiente.

                      
                                          
                      I tempi possono variare in base alla stagione quindi controllate che l’impasto raddoppi di volume.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando l’impasto sarà raddoppiato di volume, trasferitelo in una teglia del diametro di 32 unta con abbondante olio extravergine d’oliva e stendetelo con le mani.

                      
                                          
                      Fate lievitare per altre 2 ore circa o comunque fino al raddoppio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso questo tempo tagliate i pomodori in due parti; potete fare questa operazione direttamente sopra la focaccia, in modo che il succo cada sopra l’impasto.

                      
                                          
                      Affondate le dita nell’impasto per creare degli incavi e adagiate i pomodori con la parte tagliata verso il basso.

                      
                                          
                      Aggiungete le olive, abbondante olio extravergine d’oliva e l’origano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Cuocete la focaccia sul ripiano centrale in forno ventilato preriscaldato a 280°, o alla massima potenza del vostro forno, per circa 15 minuti.

                      
                                          
                      I tempi possono variare in base al forno, se la massima potenza del vostro forno è di 250° la focaccia impiegherà dai 20 ai 25 minuti circa; dovrà risultare bella dorata.

                      
                                          
                      La focaccia barese è pronta, non vi resta che gustarla.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        E’ preferibile consumare la focaccia in giornata; se dovesse avanzare si può conservare per un giorno in un sacchetto di carta, si consiglia di scaldarla leggermente.
Potete congelarla dopo la cottura; una volta scongelata scaldatela leggermente per gustarla al meglio.
                  
                
                              
          
                              Consiglio
                                
                  
                                        Se desiderate preparare l’impasto in anticipo potete conservarlo in frigorifero per 12-24 ore, avendo cura di lasciarlo acclimatare per almeno 1 o 2 ore prima di procedere come da ricetta.
                  
                
                              
          
                  