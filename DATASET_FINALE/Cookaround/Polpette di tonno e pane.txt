DIFFICOLTÀ
bassa
Le polpette di tonno e pane sono una golosa variante delle classiche polpette, un piatto casalingo semplice, ideale per consumare il pane secco avanzato, utilizzando ingredienti sempre disponibili in dispensa. L'aggiunta del tonno in scatola, prezioso salvacena, renderà queste polpette ancora più gustose e accattivanti! Perfette come sfizio per l’aperitivo o per una cena in famiglia, le polpette di pane e tonno fritte sono facili da preparare e faranno la gioia di grandi e piccini una volta portate in tavola!

                                                Per l'impasto:
                                                                      
                
                                                                Pane  raffermo
                                                                                          180
                  gr
                                                              
              
                                  
                
                                                                Latte
                                                                                          170
                  ml
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Formaggio grattugiato
                                                                  parmigiano, grana, caciocavallo... -
                                                                  40
                  gr
                                                              
              
                                  
                
                                                                Tonno in scatola
                                                                  sott'olio o al naturale -
                                                                  240
                  gr
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Peperoncino
                                                                                          
                  q.b.
                                                              
              
                                                                                      Per la panatura:
                                                                      
                
                                                                Uova
                                                                                          2
                  
                                                              
              
                                  
                
                                                                Pangrattato
                                                                                          200
                  gr
                                                              
              
                                                                                      Per la frittura:
                                                                      
                
                                                                Olio di arachidi
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le polpette di tonno e pane tritate grossolanamente il pane raffermo con l’ausilio di un robot da cucina o una grattugia. Mettete il pane in una ciotola e versate il latte, poi fate riposare 10 minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo, tritate un bel mazzetto di prezzemolo. Quando il pane si è ammorbidito, aggiungete anche un uovo, il tonno sgocciolato e il prezzemolo. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite anche il formaggio grattugiato e un pizzico di peperoncino, poi lavorate il tutto per bene. Se l’impasto dovesse risultare troppo asciutto, aggiungete un altro filo di latte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      A questo punto, formate le polpette con le mani e riponetele su un tagliere rivestito con carta forno. Preparate due ciotole, una con le uova sbattute e l’altra con il pangrattato, e passate le polpette prima nell’una e poi nell’altra.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando avete panato tutte le polpette, mettete a scaldare 2 dita d’olio di semi d’arachide in un padellino e, quando è ben caldo, aggiungete le polpette, poche alla volta.

                      
                                          
                      Man mano che si dorano, scolate le polpette su carta assorbente. Completate con una spolverata di sale e servite ben calde, sole o accompagnate da salse a piacimento!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  