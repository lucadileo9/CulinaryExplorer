DIFFICOLTÀ
media
Cosa c'è di più bello del preparare un dolce fatto in casa con le proprie mani? La cucina che profuma di buono e la soddisfazione di creare da sé qualcosa è davvero impagabile. Ed è per questo che vogliamo darvi un consiglio! Appena avrete la possibilità, dovete assolutamente provare la ricetta del bizcocho de manzana-dolce di mele, perché è davvero squisito! Farlo non è assolutamente difficile, anzi è un dolce talmente facile che vi permetterà di dedicarvi ad altro mentre cuoce. Si tratta di una torta molto rustica poiché ha al suo interno la farina integrale che la rende meno raffinata e ovvio la decisa e massiccia presenza di mele la rende molto umida al suo interno. Provate questa ricetta deliziosa e sappiate che si mantiene morbida per molti giorni. La cosa spettacolare in questo dolce è che intorno ai singoli dadini di mela è come se si formasse un accumulo di pastella che impedisce che le stesse mele ricadano sul fondo ma anzi siano presenti nell'intera fetta. Un dolce squisito di cui ve ne innamorerete fin dal primo morso! Anzi siamo sicuri che una fetta soltanto non vi basterà! Insomma questa torta di mele è davvero saporita ma soprattutto semplice da fare, e se amate sentire in bocca il sapore delle mele, vi consigliamo di tagliarle a tocchetti non troppo piccoli in modo che siano belli consistenti all'assaggio. Provate questa ricetta deliziosa e magari fateci sapere se avete apportato modifiche utilizzando spezie e aromi diversi. Se poi amate alla follia come noi i dolci a frutta, ve ne consigliamo anche un altro molto saporito: provate questa con pere e cioccolato, davvero speciale!

                                                                                      
                
                                                                Farina integrale
                                                                                          500
                  gr
                                                              
              
                                  
                
                                                                Mele
                                                                                          750
                  gr
                                                              
              
                                  
                
                                                                Burro
                                                                                          250
                  gr
                                                              
              
                                  
                
                                                                Zucchero di canna
                                                                                          350
                  gr
                                                              
              
                                  
                
                                                                Semi di anice
                                                                                          1
                  cucchiaio da tè
                                                              
              
                                  
                
                                                                Chiodi di garofano macinati
                                                                                          ½
                  cucchiai da tè
                                                              
              
                                  
                
                                                                Uova
                                                                                          6
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il Bizcocho de manzana - dolce di mele per prima cosa pulite le mele e tagliatele a dadini, quindi raccoglietele in una ciotola grande.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete la farina integrale alle mele e mescolate bene, coprite con della pellicola e lasciate riposare a temperatura ambiente per almeno 4 ore.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Raccogliete in un macinino elettrico, i semi di anice e i chiodi di garofano e tritateli finemente, mettete dapparte le spezie macinate.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Prendete lo zucchero di canna, versatelo nella ciotola dell'impastatrice, aggiungete il burro ammorbidito e iniziate a lavorare, fino ad ottenere un composto morbido e cremoso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quindi aggiungete nell'impastatrice le uova, avendo l'accortezza di aggiungerle una per volta, in modo tale da farle amalgamare bene all'impasto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Aromatizzate l'impasto con l'anice e i chiodi di garofano macinati, messi da parte in precedenza, insaporite con un pizzico di sale. Una volta che l'impasto è pronto, versatelo nella ciotola con le mele e la farina, mescolate bene con un cucchiaio in modo tale da fare amalgamare bene tutti gli ingredienti tra di loro.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Trasferite il composto in uno stampo da 24 cm di diametro foderato con un foglio di carta forno e infornate a 180°C per circa un'ora.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Una volta cotto il dolce, fate sempre la prova stecchino, sfornatelo, fatelo riposare un pochino ed estraetelo dallo stampo. Lasciate freddare completamente e servite in tavola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  