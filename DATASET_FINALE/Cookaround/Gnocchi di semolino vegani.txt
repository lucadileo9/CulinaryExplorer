DIFFICOLTÀ
molto bassa
Gli gnocchi di semolino vegani sono una ricetta alternativa agli gnocchi alla romana, gustosa e saporita per coloro che seguono una dieta senza ingredienti di origine animale. Questa ricetta, semplice ma deliziosa, dimostra che è possibile godere dei piaceri della cucina italiana senza sacrificare i principi etici o il sapore. Scopri con la nostra ricetta con passo passo fotografico, come preparare questi gnocchi di semolino vegani per una cena indimenticabile.

                                                                                      
                
                                                                Bevanda vegetale
                                                                  non zuccherata -
                                                                  500
                  ml
                                                              
              
                                  
                
                                                                Olio di semi
                                                                                          20
                  ml
                                                              
              
                                  
                
                                                                Semolino
                                                                                          250
                  gr
                                                              
              
                                  
                
                                                                Formaggio vegano
                                                                                          50
                  gr
                                                              
              
                                  
                
                                                                Pancetta vegana
                                                                                          50
                  gr
                                                              
              
                                  
                
                                                                Sale fino
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come cucinare con facilità questi deliziosi gnocchi di semolino vegani: in una casseruola versa la bevanda vegetale(andranno bene riso, soia, avena, farro, purché non siano zuccherati) aggiungi l'olio di semi e il sale e porta al limite del bollore. A questo punto abbassa la fiamma e versa a pioggia il semolino mescolando con una frusta a mano per evitare che si formino grumi
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A fiamma bassa cuoci, sempre mescolando con un cucchiaio di legno, fino a quando il composto non si staccherà dalle pareti della casseruola. A questo punto togli la pentola dal fuoco e unisci il sostituto vegano del parmigiano per insaporire. Stendi poi il composto su un foglio di carta forno aiutandoti con il mattarello. Devi lasciarlo spesso circa 1 cm.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aiutandoti con un coppapasta o con un bicchiere ricava dei dischi. Impasta di nuovo i ritagli rimasti e stendili, procedi con la formazione di altri gnocchi. Disponi gli gnocchi di semolino in una pirofila, in cui hai versato un filo d’olio, leggermente sovrapposti. Grattugia il sostituto vegano del grana sulla superficie e arricchisci con i cubetti vegani gusto pancetta
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Non ti resta che infornare in forno già caldo, a 200°C, statico, per circa 20 minuti o comunque fino a quando non cominceranno a diventare dorati. Porta in tavola ben caldi o tiepidi.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non vuoi utilizzare il cubetti vegani gusto pancetta li puoi tranquillamente omettere. 
Se non vuoi o non trovi il sostituto vegano del grana, puoi prepararlo in casa mescolando le scaglie di lievito per uso alimentare con un mix di semi tritato finemente con un pizzico di sale. Un'altra alternativa può essere quella di condirli con qualche cucchiaiata di salsa di pomodoro profumata al basilico. Puoi conservare gli gnocchi in frigo per un paio di giorni sia prima che dopo averli gratinati. 
 
                  
                
                              
          
                  