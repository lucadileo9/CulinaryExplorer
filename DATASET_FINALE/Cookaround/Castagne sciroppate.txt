DIFFICOLTÀ
bassa
Le castagne sciroppate sono una conserva dolce tipica italiana. Castagne fresche, sbucciate e avvolte in uno sciroppo di zucchero bollente, dolce e goloso che permetterà di conservare le castagne per molti mesi. Le castagne sciroppate sono spesso servite come dessert o come accompagnamento a formaggi stagionati per antipasti da veri intenditori. 

                                                Ingredienti per le castagne 
                                                                      
                
                                                                Castagne
                                                                                          500
                  gr
                                                              
              
                                  
                
                                                                Acqua
                                                                                          
                  q.b.
                                                              
              
                                  
                
                                                                Sale
                                                                  facoltativo -
                                                                  
                  q.b.
                                                              
              
                                                                                      Ingredienti per lo sciroppo
                                                                      
                
                                                                Acqua
                                                                                          400
                  gr
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Miele
                                                                                          1
                  cucchiaio da tavola
                                                              
              
                                  
                
                                                                Rum bianco
                                                                                          50
                  gr
                                                              
              
                                  
                
                                                                Cannella
                                                                                          1
                  stecca
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Iniziamo a cucinare le castagne sciroppate: lava le castagne, elimina quelle rovinate o quelle che al tatto risultano cedevoli, asciugale e pratica un taglio a croce nella parte bombata. Man mano che incidi la buccia delle castagne, mettile in una padella abbastanza capiente da contenerle tutte.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi l'acqua nel tegame, fino a ricoprire tutte le castagne, se ti piace metti anche un po' di sale, ma non è obbligatorio. Accendi il fuoco sotto al tegame delle castagne e porta ad ebollizione, dal primo bollore conta 40 minuti, trascorso il tempo di cottura, spegni il fuoco e scola le castagne. Facendo attenzione a non scottarti, con l'aiuto di un coltellino, sbuccia le castagne, togliendo anche la pellicina che si trova tra la buccia e la polpa. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una pentola, versa lo zucchero, il miele, l’acqua e il rum, porta a ebollizione e aggiungi anche una o due stecche di cannella. Fai bollire per circa 10 minuti.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Sistema le castagne mondate in un vasetto che le possa contenere tutte, cerca di metterle strette tra di loro in modo da riempire più spazio possibile. Versa nel vasetto, sopra alle castagne, lo sciroppo bollente, fai scivolare nel barattolo anche le stecche di cannella. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Le castagne sciroppate sono pronte, a bagno nello sciroppo e una volta fredde possono essere servite.
Se invece le vuoi conservare, versa lo sciroppo mentre bolle, tappa subito il barattolo e mettilo a testa in giù, questa operazione servirà a creare il sottovuoto che aiuterà la conservazione duratura nel tempo.
Con il metodo dello sciroppo bollente versato direttamente nel barattolo e immediatamente chiuso, non servirà far bollire ulteriormente i barattoli. Assicurati che si sia formato il sottovuoto pigiando con le dita sul tappo, se cede il sottovuoto non c'è.
                  
                
                              
          
                              Varianti
                                
                  
                                        Se non ti piace la cannella, puoi sostituirla con buccia di limone o di arancia, con chiodi di garofano o anice stellato, il questo modo avrai una varietà di castagne sciroppate per tutti i gusti.
                  
                
                              
          
                  