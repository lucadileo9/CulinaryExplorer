DIFFICOLTÀ
bassa
I burger vegani sono hamburger che non contengono ingredienti di origine animale, possono essere fatti con una varietà di ingredienti vegetali come legumi, verdure e cereali, sono ottimi e adatti ai vegani, a chi preferisce un'alimentazione vegetariana o più semplicemente per chi vuole ridurre il consumo di carne nella propria dieta.

                                                Ingredienti per 4 hamburger di ceci
                                                                      
                
                                                                Ceci precotti
                                                                                          200
                  gr
                                                              
              
                                  
                
                                                                Patate
                                                                                          150
                  gr
                                                              
              
                                  
                
                                                                Aglio
                                                                  1/2 spicchio -
                                                                  
                  
                                                              
              
                                  
                
                                                                Rosmarino
                                                                                          1
                  rametto
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Erba cipollina
                                                                                          1
                  mazzetto
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                  macinato -
                                                                  1
                  pizzico
                                                              
              
                                                                                                Attrezzature
              
                
                                  Ciotola /                                   Cucchiaio /                                   Forchetta /                                   Padella /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Lava le patate, mettile in una pentola e copri con acqua fredda.

                      
                                          
                      Aggiungi 1 cucchiaio di sale grosso e porta a bollore. Fai cuocere per circa 30 minuti a fiamma bassa, il tempo varia in base alle dimensioni delle patate, per questo motivo ti suggerisco di usare patate simili per peso e dimensione. 

                      
                                          
                      Infilza le patate con una forchetta, se entra senza opporre resistenza, vuol dire che sono cotte.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scola le patate e lasciale raffreddare.

                      
                                          
                      Sgocciola i ceci e tieni da parte un po' di acqua di conservazione.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frulla i ceci con un mixer, o nel frullatore, fino a ridurli in crema, se necessario aggiungi un paio di cucchiai dell'acqua di conservazione, tenuta da parte in precedenza, per facilitare l'operazione.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Sbuccia le patate, sciacciale con uno schiacciapatate e trasferiscile in una ciotola.

                      
                                          
                      Aggiungi la purea di ceci, le erbe aromatiche precedentemente lavate e tritate, e un pizzico di pepe.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mescola con cura uniformando il composto e aggiusta di sale.

                      
                                          
                      Dividi l'impasto in quattro parti uguali e forma gli hamburger con un coppapasta tondo. In mancanza di una formina, prendi un po' di impasto fai una pallina con le mani e schiacciala tra i palmi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Scalda una padella antiaderente e spennella il fondo con pochissimo olio di oliva.

                      
                                          
                      Cuoci gli hamburger a fiamma medio-bassa per 7/8 minuti per lato.

                      
                                          
                      Servi gli hamburger di ceci vegani da soli o in un gustoso panino.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Idee per servire i burger vegani 
                                
                  
                                        Ci sono molti modi per servire i burger vegani in tavola. Ecco alcune idee:

In un panino: servi i burger vegani con verdure fresche come lattuga, pomodori, cipolle e avocado, accompagnati da salse a scelta.
In un piatto: servi i burger vegani con un contorno di patate al forno, insalata o verdure grigliate.
In un wrap: avvolgi i burger vegani con una foglia di lattuga o una tortilla, accompagnati da salse e verdure.
Come un'insalata: taglia il burger vegano a cubetti e aggiungilo alla tua insalata preferita
Con una salsina: servi i burger vegani accompagnati da una delle tue salsine preferite, ad esempio una salsa di avocado o una salsa BBQ.

Per riassumere, puoi servire i burger vegani come si farebbe con un classico burger adattando gli ingredienti e gli accompagnamenti secondo i tuoi gusti o quelli dei tuoi ospiti
                  
                
                              
          
                              Conservazione
                                
                  
                                        I burger vegani si posso conservare in frigorifero per circa 2-3 giorni, se ben avvolti in pellicola trasparente o in un contenitore ermetico.
In alternativa puoi anche congelarli per una conservazione a lunga durata.
Prima di congelarli, assicurati di avvolgerli bene in pellicola trasparente o in un contenitore ermetico per evitare la formazione di cristalli di ghiaccio. 
Quando avrai bisogno di cucinare i burger congelati in precedenza ti consiglio di farli scongelare per qualche ora in frigorifero o pochi minuti al microonde con la funziona scongelamento, procedi poi al loro utilizzo come da istruzioni della ricetta che hai scelto di cucinare. 
                  
                
                              
          
                  