DIFFICOLTÀ
bassa
Alzi la mano chi in estate mangerebbe solo insalata di pasta fredda! Noi la adoriamo anche perché è un vero must, oltre ad essere una ricetta che può trasformarsi in super riciclo. Questa che vi proponiamo è una versione facilissima e leggera, ma voi volendo potrete modificarla come meglio credete. Un piatto perfetto da mettere a tavola nei giorni più caldi, ideale anche da portare in ufficio o perché no, servito in piccole coppette per un buffet. Provatela appena possibile e fateci sapere se vi è piaciuta, e se avete fatto modifiche! Se amate particolarmente i piatti freddi, vi diamo allora anche un'altra idea: che ne dite di provare anche quella con le olive e il mais?

                                                                                      
                
                                                                Pasta corta
                                                                  del tipo che preferite -
                                                                  300
                  gr
                                                              
              
                                  
                
                                                                Mozzarella
                                                                                          250
                  gr
                                                              
              
                                  
                
                                                                Tonno sott'olio
                                                                                          200
                  gr
                                                              
              
                                  
                
                                                                Pomodorini
                                                                                          250
                  gr
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare un'ottima pasta fredda, dovrete come prima cosa mettere sul fuoco una pentola colma d'acqua e dovrete portarla a bollore.

                      
                                          
                      Quando l'acqua avrà raggiunto il bollore, salatela adeguatamente e tuffatevi il tipo di pasta corta che preferite, in questo caso noi abbiamo utilizzato come tipo di pasta i termosifoni.

                      
                                          
                      Cuocete la pasta come al solito al dente.

                      
                                          
                      Una volta che la pasta avrà raggiunto la cottura desiderata, scolatela e passatela brevemente sotto l'acqua fredda, in maniera tale da fermare la cottura.

                      
                                          
                      Trasferite la pasta in un capiente recipiente.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Preparate a questo punto il condimento: preparate i pomodorini, lavateli, rimuovete i piccioli e tagliateli a spicchi.

                      
                                          
                      Scolate le mozzarelle dall'acqua di governo, quindi tagliatela a cubetti.  
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite sia i pomodorini che la mozzarelle nell'insalatiera con la pasta.

                      
                                          
                      Aprite, infine, le scatolette di tonno, sgocciolate quest'ultimo molto bene dall'olio di conserva e unitelo alla pasta fredda spezzettandolo con la forchetta.

                      
                                          
                      Aromatizzate la pasta fredda con le foglioline di basilico spezzettate a mano, regolate, se necessario con poco sale e anche una macinata di pepe. Condite, infine anche con un bel giro d'olio extravergine d'oliva.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Date un'ultima mescolata all'insalata di pasta così da condirla alla perfezione e servitela a piacere a temperatura ambiente oppure fatela riposare per un'oretta in frigorifero per servirla ben fredda.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  