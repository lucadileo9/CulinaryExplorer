DIFFICOLTÀ
media
Meravigliosa bontà della cucina partenopea: le Zeppole di San Giuseppe napoletane fritte, come vuole la tradizione! Un impasto a base di farina, acqua, burro e uova, la classica pasta choux, formata a ciambellina e rigorosamente fritta. Una delizia per festeggiare San Giuseppe che ricorre il 19 marzo, festa del papà, che viene incoronata con questi dolci meravigliosi.

                                                                                      
                
                                                                Farina 00
                                                                                          120
                  gr
                                                              
              
                                  
                
                                                                Acqua
                                                                                          120
                  gr
                                                              
              
                                  
                
                                                                Uova
                                                                  2 uova medie -
                                                                  100
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Zucchero
                                                                                          2
                  gr
                                                              
              
                                  
                
                                                                Sale
                                                                                          2
                  gr
                                                              
              
                                                                                      Per la crema pasticcera 
                                                                      
                
                                                                Latte intero
                                                                                          250
                  gr
                                                              
              
                                  
                
                                                                Zucchero
                                                                                          30
                  gr
                                                              
              
                                  
                
                                                                Amido di mais
                                                                                          20
                  gr
                                                              
              
                                  
                
                                                                Tuorli d'uovo
                                                                  3 tuorli medi -
                                                                  45
                  gr
                                                              
              
                                  
                
                                                                Bacca di vaniglia
                                                                  mezza -
                                                                  
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la decorazione  e la cottura
                                                                      
                
                                                                Amarene sciroppate
                                                                                          30
                  gr
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                  
                
                                                                Olio di arachidi
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le zeppole di San Giuseppe fritte iniziate dalla crema pasticcera, scaldate il latte in un pentolino a parte. In un tegame, adagiate i tuorli d'uovo, lo zucchero, i semi estratti da mezza bacca di vaniglia e un pizzico di sale.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescolate il tutto con una frusta a mano. Unite anche l'amido di mais e fate incorporare.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete anche il latte caldo, poco alla volta, mescolate con la frusta e portate il tegame sul fuoco, a fiamma moderata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Continuate a mescolare fino a quando la crema si sarà addensata. Versatela poi in una scodella, con pellicola a contatto, in modo che si raffreddi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In un altro tegame, versate l'acqua, il burro a pezzetti, lo zucchero e il sale e portate a bollore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Togliete dal fuoco e versate la farina tutta in una volta. Mescolate con un cucchiaio di legno.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Trasferite nuovamente il tegame sul fuoco e fate cuocere qualche minuto, sempre mescolando, finché l'impasto non sarà diventato omogeneo e si sarà staccato dai bordi e si sarà formata una palla.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Unite un uovo alla volta e fate incorporare mescolando.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Una volta che la pasta choux è pronta, adagiatela all'interno di un-sac-à-poche con bocchetta a stella da 12 mm.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Per ciascuna zeppola, formate con il sac-à-poche 2 cerchi, uno sopra l'altro, del diametro di circa 6-7 cm, e continuate così fino a quando non avrete terminato l'impasto. Ritagliate la carta sottostante in quadrati.  
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      In un tegame alto scaldate l'olio per la frittura, fino ad una temperatura di 165°. Adagiate una zeppola alla volta, aiutandovi con la carta da forno sottostante, che si staccherà facilmente dopo pochissimo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                      Friggete alcune zeppole di San Giuseppe napoletane alla volta, 3-4 minuti per lato, avendo cura di girarle a metà cottura. Una volta che saranno gonfie e dorate, scolatele e fatele asciugare su della carta assorbente per eliminare l'olio in eccesso. Proseguite con la cottura delle altre zeppole.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    13
                                                                
                                          
                      Riprendete la crema pasticcera e inseritela in una sac à poche con bocchetta a stella e decorate le Zeppole di San Giuseppe fritte con dei giri di crema in superficie.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    14
                                                                
                                          
                      Spolverate con lo zucchero a velo e completate con le amarene. Le Zeppole di San Giuseppe fritte sono pronte da gustare e da offrire ai vostri ospiti o da assaporare in famiglia.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Consumate subito le Zeppole di San Giuseppe fritte o nel giro di qualche ora, trattandosi comunque di fritti. Se dovessero avanzare, riponetele in frigorifero per 1 giorno, meglio se in un contenitore ermetico. Si sconsiglia la congelazione.
                  
                
                              
          
                              Consiglio
                                
                  
                                        Potete preparare diverse varianti, cambiando la crema di farcitura: potete utilizzare della crema pasticcera al limone, oppure una crema di ricotta o una crema pasticcera al cioccolato. Se non piace l'amarena, potete sostituirla con un cucchiaino della vostra confettura preferita.
                  
                
                              
          
                  