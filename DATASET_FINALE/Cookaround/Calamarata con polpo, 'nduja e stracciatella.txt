DIFFICOLTÀ
molto bassa
Vuoi preparare una pasta con pochissimi ingredienti e con un risultato più che sorprendente? La calamarata con polpo, 'nduja e stracciatella fa sicuramente per te.

                                                                                      
                
                                                                Calamarata
                                                                                          500
                  gr
                                                              
              
                                  
                
                                                                Polpo
                                                                                          800
                  gr
                                                              
              
                                  
                
                                                                Nduja
                                                                                          40
                  gr
                                                              
              
                                  
                
                                                                Stracciatella
                                                                                          250
                  gr
                                                              
              
                                  
                
                                                                Prezzemolo tritato
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare la calamarata con polpo, 'nduja e stracciatella comincia mettendo il polpo in un pentolino per farlo cuocere nella sua acqua. Copri con il coperchio e lascia cuocere 35/40 minuti a fuoco medio basso. Non serve aggiungere liquidi perché sarà il polpo a rilasciare quelli necessari per la cottura. Una volta cotto, trasferiscilo in una ciotola e lascialo raffreddare.

                      
                                          
                      La sua acqua di cottura invece, falla stringere a fuoco medio almeno della metà.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti a cuocere la calamarata in acqua bollente e salata e intanto taglia il polpo. Dividilo a metà e togli il becco. Separa i tentacoli e taglia tutto a rondelle di circa mezzo centimetro. Se vuoi, lascia qualche punta di tentacolo intera.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una padella capiente, versa un filo d’olio e lascia rosolare il polpo qualche minuto.

                      
                                          
                      Aggiungi la 'nduja e scioglila mescolando. Aggiungi anche l'acqua del polpo, che ti aiuterà a sciogliere la 'nduja e a creare la salsa per la pasta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lascia cuocere la salsa qualche minuto e poi quando la pasta è a cottura scolala e versala nella padella. Mescola per bene con un mestolo o saltando la pasta e poi puoi proseguire ad impiattare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Impiatta su un piatto piano e aggiungi qualche cucchiaiata di stracciatella, una spolverata di prezzemolo tritato e la tua calamarata con polpo, 'nduja e stracciatella è pronta.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                  