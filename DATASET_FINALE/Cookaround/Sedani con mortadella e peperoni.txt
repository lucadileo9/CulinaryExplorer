DIFFICOLTÀ
bassa
La ricetta che andiamo a darvi qui di seguito è perfetta per chi vuole portare a tavola un primo piatto semplice e gustoso che metta d'accordo tutti! L'abbinamento di questi ingredienti, potrebbe sembrare azzardato invece vi stupirà di certo perché si sposano benissimo! La mortadella che ha un sapore deciso e riconoscibile tra mille va a contrastare la dolcezza dei peperoni e insieme danno vita ad un ottimo connubio di sapori. Provate questa ricetta deliziosa e se amate questo salume in maniera particolare ecco per voi un'altra idea imperdibile: provate questi fagottini rustici!

                                                                                      
                
                                                                Sedani rigati
                                                                                          400
                  gr
                                                              
              
                                  
                
                                                                Mortadella
                                                                  tagliata alta -
                                                                  200
                  gr
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Basilico
                                                                                          2
                  foglie
                                                              
              
                                  
                
                                                                Pecorino romano
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Tagliate la mortadella a cubetti e fatela rosolare in una padella ben calda, senza l'aggiunta di grassi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferite i cubetti di mortadella in una ciotola. Nella solita padella, fate rosolare la cipolla tagliata finemente nel grasso rilasciato dalla mortadella.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quindi aggiungete i peperoni, privati dei filamenti e dei semi e tagliati a listarelle larghi circa mezzo centimetro, con qualche foglia di basilico fresco spezzettata a mano.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Lasciate cuocere i peperoni a fiamma dolce e a padella coperta. Se necessario aggiungete un po' di acqua, alzando la fiamma per proseguire la cottura. Regolate di sale.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Mettete una pentola colma di acqua sul fuoco e portate a bollore. Quando l'acqua bolle, salate e tuffateci la pasta facendola cuocere al dente.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Aggiungete un po' di acqua di cottura della pasta e scolate i sedani.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Unite la pasta ai peperoni e amalgamate.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Aggiungete i cubetti di mortadella con il pecorino grattugiato; mescolate bene gli ingredienti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Servite i sedani ben caldi con una macinata di pepe a vostro piacere.
                      
                                                              
                                                
													
												
                                              
                                        
                    
                    
                
                                              
          
                  