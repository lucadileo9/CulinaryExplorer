DIFFICOLTÀ
bassa
L'avocado toast è un piatto semplice e gustoso, tipico della cucina australiana e americana, molto apprezzato anche in Italia, soprattutto da chi pratica sport e da chi segue uno stile di vita fit. Una ricetta estiva gustosa

                                                                                      
                
                                                                Pane
                                                                                          4
                  fette
                                                              
              
                                  
                
                                                                Salmone affumicato
                                                                                          75
                  gr
                                                              
              
                                  
                
                                                                Avocado
                                                                                          2
                  
                                                              
              
                                  
                
                                                                Cipollotti rossi di Tropea
                                                                                          2
                  
                                                              
              
                                  
                
                                                                Zucchero
                                                                                          10
                  gr
                                                              
              
                                  
                
                                                                Semi di papavero
                                                                                          1
                  cucchiaio da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Erba cipollina
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Taglia 4 fette di pane dello spessore di 1 centimetro, la misura non è standard, aumenta pure se vuoi un toast un po' più spesso o diminuisci se lo preferisci più sottile, attenzione a non fare le fette troppo delicate in questo caso.

                      
                                          
                      In una padella antiaderente versa un filo d’olio extravergine d’oliva, fallo leggermente scaldare e poi tostaci il pane qualche minuto per lato facendo attenzione a non farlo annerire troppo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Pulisci i cipollotti e tagliali a fette.

                      
                                          
                      In una padella antiaderente versa un filo d’olio, unisci i cipollotti, aggiungi sale e zucchero e cuoci a fiamma media per 5-6 minuti aiutandoti con qualche cucchiaio d’acqua.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Taglia a metà l’avocado e privarlo del nocciolo, raccogli la polpa in una ciotola, per farlo incidi con un coltello formando dei rombi e poi stacca la parte morbida dalla buccia.

                      
                                          
                      Condisci i pezzi di avocado con sale, pepe e un cucchiaino di olio extravergine d’oliva.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Schiaccia la polpa di avocado con una forchetta, più o meno grossolanamente a seconda dei tuoi gusti, spalma la purea di avocado così ottenuta sulle fette di pane.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Arricchisci gli avocado toast con la cipolla e quindi con le fettine di salmone affumicato.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Decora l’avocado toast con semi di papavero ed erba cipollina.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        È consigliabile servire gli avocado toast appena preparati, l'avocado tende ad ossidarsi quindi non è adatto ad essere cucinato in anticipo, perciò evita di conservarlo. 
                  
                
                              
          
                              Consiglio
                                
                  
                                        Gli avocado toast si prestano a numerose interpretazioni. Al posto del salmone provali con uova all’occhio di bue, gamberetti, ceci spadellati, pomodorini e feta o verdure alla piastra e mozzarella. Oltre al pane casereccio puoi usare del pane in cassetta o del pan brioche non troppo dolce.
                  
                
                              
          
                              Sai riconoscere un avocado maturo?
                                
                  
                                        Per ottenere il meglio da una ricetta che comprende tra gli ingredienti un avocado, bisogna che il frutto sia maturo al punto giusto per essere cucinato, questo perché l'avocado acerbo ha un sapore amaro e una polpa dura e compatta che non è piacevole da mangiare, inoltre non ha le stesse proprietà della polpa matura, quindi se hai intenzione di cucinare l'avocado, ti suggerisco di comprarlo qualche giorno prima e di tenerlo chiuso in un sacchetto di carta con una banana, a temperatura ambiente, questo sembra sia un buon modo per portarlo velocemente a maturazione. 
Ma come si riconosce un avocado maturo?
Per riconoscere un avocado maturo ci sono alcune cose da sapere che ti spiegherò di seguito. Innanzitutto osserva l'aspetto dell'avocado: il colore della buccia è diverso a seconda della varietà ma, in linea di massima, un avocado maturo ha una tonalità scura e uniforme, senza macchie o ammaccature.
La giusta consistenza: tenendo l'avocado sul palmo della mano, fai una leggera pressione con le dita. Se il frutto cede leggermente, è maturo; se è troppo molle, è troppo maturo; se è troppo duro, è acerbo.
Verifica che il seme sia attaccato alla polpa: scuoti gentilmente l'avocado, devi sentire se il seme si muove all'interno, se il seme è staccato dalla polpa, quindi senti il movimento provocato dallo scuotimento, significa che l'avocado è maturo.
Infine prova a tirare verso di te il picciolo (ma non farti vedere dal fruttivendolo) se il picciolo non cede vuol dire che il frutto è ancora molto acerbo. 
                  
                
                              
          
                  