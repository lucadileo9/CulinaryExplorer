DIFFICOLTÀ
molto bassa
Pupi cu l'ova, pupu cu l'ovu, campanaru, aceddi cu l'ova, cannatedi, ciciuli, panareddi, palumedda, sono tutti nomi con cui viene chiamata la cuddura cu l'ova nelle varie zone della Sicilia. 

                                                Ingredienti per l'impasto
                                                                      
                
                                                                Farina di semola di grano duro
                                                                  rimacinata -
                                                                  200
                  gr
                                                              
              
                                  
                
                                                                Strutto
                                                                                          40
                  gr
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Latte
                                                                                          40
                  gr
                                                              
              
                                                                                      Ingredienti per la finitura
                                                                      
                
                                                                Uova
                                                                                          4
                  
                                                              
              
                                  
                
                                                                Tuorlo d'uovo
                                                                                          1
                  
                                                              
              
                                  
                
                                                                Zuccherini colorati
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      La prima cosa che dovrai fare, prima di passare a cucinare la cuddura cu l'ova, è far rassodare le uova che ti serviranno per la decorazione.

                      
                                          
                      Puoi mettere a bollire un pentolino di acqua salata, immergerci le uova e cuocerle per 8 minuti contando il tempo da quando l'acqua inizia a bollire, quando le uova saranno cotte scolale e mettile per qualche minuto sotto al getto freddo del rubinetto per fermare la cottura. 

                      
                                          
                      Puoi anche cuocere le uova con un cuoci uovo
                      
                                                                                
                    
                    
                    
                
                                                
                  
                    2
                                                                
                                          
                      Adesso prepara l’impasto: metti la farina in una ciotola con lo zucchero, lo strutto, l’uovo e lavora con una mano, poi aggiungi anche il latte e fai amalgamare per bene. 

                      
                                          
                      Forma un panetto e trasferiscilo su una spianatoia infarinata, a questo punto dividilo in 5 parti: le prime 4 serviranno per avvolgere le uova, l’ultima per le decorazioni.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Stendi le prime 4 parti di pasta creando dei cordoncini lunghi e sottili, ripiega ogni cordoncino a metà e arrotolalo su se stesso fino a formare una sorta di treccia, avvolgi la treccia attorno a un uovo sodo. Procedi così con tutte le uova e trasferisci i cestini su una leccarda foderata con carta forno.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Stendi col mattarello l’ultima parte dell' impasto e ritaglia tante strisce sottili, sistema due strisce incrociate su ogni uovo fissando le basi sulle trecce d’impasto, spennella la superficie con il tuorlo e cospargi di zuccherini.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Cuoci in forno preriscaldato in modalità statica a 180° per 18-20 minuti, o comunque fino a leggera doratura.

                      
                                          
                      Estrai i biscotti dal forno, lasciali intiepidire e servi, oppure puoi confezionarli in appositi sacchetti per biscotti e regalarli ad amici e parenti, come si usa a Pasqua in Sicilia. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La cuddura cu l'ova si mantiene per 5 o 6 giorni se riposta in scatole di latta con il coperchio o nelle classiche biscottiere di ceramica.
                  
                
                              
          
                  