DIFFICOLTÀ
molto bassa
Spaghetti pomodoro e peperoni, un primo piatto vegetariano ricco di gusto! Questo primo piatto presenta, infatti, solo ingredienti di origine vegetale ed è perfetto se avete degli amici vegetariani da accontentare a tavola, ma è ottimo anche per chi sta attento alla linea e preferisce un condimento per la pasta leggero con pochi grassi ma colorato e gustoso.

                                                                                      
                
                                                                Spaghetti
                                                                                          400
                  gr
                                                              
              
                                  
                
                                                                Cipolla
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Peperoni
                                                                                          2
                  
                                                              
              
                                  
                
                                                                Pomodori
                                                                                          500
                  gr
                                                              
              
                                  
                
                                                                Olive di Gaeta
                                                                                          100
                  gr
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per eseguire correttamente la ricetta degli spaghetti pomodoro e peperoni dovrete iniziare scaldando un giro d'olio extravergine d'oliva in una padella, tritate finemente una cipolla e trasferitela nella padella con l'olio caldo. Lasciatela rosolare mantenendo il fuoco basso.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre la cipolla stà rosolando, prendete i peperoni, privateli dei semi e dei filamenti interni, tagliateli a listarelle e raccoglieteli in una ciotola.

                      
                                          
                      Quando la cipolla avrà ben rosolato, aggiungete in padella i peperoni tagliati a listarelle e lasciate insaporire il tutto mescolando di tanto in tanto.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Affettate i pomodori, privateli dell'acqua di vegetazione e dei semi, tagliateli a striscioline, raccoglieteli in una ciotola, poi trasferiteli nella padella insieme ai peperoni.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Insaporite con delle foglie di basilico spezzettate a mano, salate e mantenedo la fiamma medio-bassa lasciate cuocere all'incirca 15 minuti senza aggiungere nessun tipo di liquido.

                      
                                          
                      Dovrete ottenere un sugo denso e le verdure dovranno risultare ben cotte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Nel frattempo mettete sul fuoco una pentola colma d'acqua e portatela ad ebollizione. Non appena l'acqua spicca il bollore, salatela adeguatamente e tuffatevi gli spaghetti che dovranno cuocere al dente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Mentre gli spaghetti cuociono, aggiungete nella padella con il sugo di peperoni, le olive nere.

                      
                                          
                      Ammorbidite il sugo aggiungendo un mezzo mestolo di acqua di cottura della pasta, ricca di amido che consentirà di legarlo bene ottenendo un risultato più cremoso.

                      
                                          
                       

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Scolate gli spaghetti al dente e trasferiteli direttamente nella padella con il sugo, aggiungete un'altro mestolo di acqua di cottura della pasta e mescolate il tutto fino a che la pasta non risulti condita in modo uniforme.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Impiattate gli spaghetti pomodoro e peperoni e serviteli ancora ben caldi in tavola.
                      
                                                              
                                                
													
												
                                              
                                        
                    
                    
                
                                              
          
                              Consiglio
                                
                  
                                        Io amo i peperoni ma spesso mi rimangono indigesti, come posso fare per continuare a consumarli senza avere problemi nel digerirli?
Per rendere i peperoni più digeribili dovrete come prima cosa pulirli molto bene dai filamenti bianchi e dai semi, queste parti risultano, infatti, piuttosto indigeste. Un'altra parte del peperone che sarebbe meglio eliminare proprio per renderli più digeribili è la pelle. Procedete come preferite: potete decidere di utilizzare dei peperoni arrostiti e privati della pelle per questa ricetta, dovrete diminuire, però, i tempi di cottura.
Altrimenti potete pelare i peperoni da crudi utilizzando un pelapatate prestando attenzione a rimuovere solo la buccia esterna.
 
                  
                
                              
          
                  