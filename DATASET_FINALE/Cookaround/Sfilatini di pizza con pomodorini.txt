DIFFICOLTÀ
media
La ricetta di oggi è golosissima! Abbiamo infatti cucinato degli sfilatini di pizza con mozzarella e pomodorini. Questa ricetta è una variante super sfiziosa della pizza che amiamo tanto. L'impasto è preparato con farina, acqua e lievito di birra, quindi davvero alla portata di tutti. La cottura veloce in forno rende, questi deliziosi bocconcini lievitati, soffici e golosi. Infine, la mozzarella filante e i succosi pomodorini donano la freschezza che si avverte già dal primo assaggio. Gli sfilatini di pizza sono perfetti in qualunque ora del giorno, gli amanti della pizza confermeranno, ma soprattutto li consigliamo per aprire una cena informale, e sono altrettanto perfetti per aperitivi o buffet, soprattutto estivi. Le ricette di pizza sono tante e buonissime.

                                                Ingredienti per la pasta lievitata
                                                                      
                
                                                                Lievito di birra fresco
                                                                                          8
                  gr
                                                              
              
                                  
                
                                                                Zucchero
                                                                                          1
                  cucchiaio da tè
                                                              
              
                                  
                
                                                                Farina 0
                                                                                          500
                  gr
                                                              
              
                                  
                
                                                                Acqua
                                                                                          250
                  ml
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Sale
                                                                                          10
                  gr
                                                              
              
                                                                                      Ingredienti per farcire
                                                                      
                
                                                                Salsa di pomodoro pronta
                                                                                          50
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Origano secco
                                                                                          1
                  cucchiaio da tè
                                                              
              
                                  
                
                                                                Mozzarella
                                                                                          250
                  gr
                                                              
              
                                  
                
                                                                Pomodorini
                                                                                          150
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio extravergine d'oliva (EVO)
                                                                                          2
                  cucchiai da tavola
                                                              
              
                                  
                
                                                                Origano fresco
                                                                                          2
                  rametti
                                                              
              
                                                                                                Attrezzature
              
                
                                  Canovaccio /                                   Cucchiaio /                                   Cucchiaio di legno /                                   Mattarello /                                   Spianatoia /                                   Teglia /                                   Terrina                                
              
                          

                    
                            
          
                            Preparazione
                                
                  
                    1
                                                                
                                          
                      Sbriciola il lievito di birra in un’ampia terrina e scioglilo in acqua tiepida aggiungendo anche lo zucchero. Mescola bene.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unisci la farina , l’olio e il sale. Mescola prima con il cucchiaio, poi con le mani impasta fino ad avere un impasto liscio e morbido. Copri l’impasto con della pellicola e lascia lievitare l’impasto fino a quando non sarà almeno raddoppiato di volume, circa 2-3 ore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando l’impasto sarà lievitato mettilo su un piano di lavoro cosparso di farina. Dividilo in 8 parti uguali. Dai ad ogni porzione una forma arrotondata. Copri con un canovaccio e lascia lievitare ancora un ‘ora.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Condisci la passata di pomodoro con un pizzico di sale e profumala con origano secco. Taglia la mozzarella a dadini e mettila ad asciugare ponendo i pezzi in un colino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Con le mani o con mattarello dai ai panetti lievitati una forma allungata. Disponi gli sfilatini su una teglia ricoperta con carta forno. Condiscili con pomodoro e mozzarella e inforna in forno statico, a 180° per circa 20 minuti Mentre gli sfilatini cuociono, lava e taglia i pomodorini. Condiscili con sale, olio e origano . Sforna gli sfilatini e guarnisci con i pomodorini prima di servirli.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Puoi conservare in frigorifero gli sfilatini per due o tre giorni, avrai l'accortezza di riscaldarli qualche minuto in forno prima di consumarli. 
Puoi anche congelare gli sfilatini di pizza dopo la cottura, senza l’aggiunta di pomodorini freschi che tendono ad appassire in congelatore. 
                  
                
                              
          
                              Consiglio
                                
                  
                                        Puoi guarnire gli sfilatini anche con ingredienti diversi, come funghetti, salumi, formaggi differenti , verdure grigliate, per portare a tavola sfilatini dai sapori differenti.
                  
                
                              
          
                  