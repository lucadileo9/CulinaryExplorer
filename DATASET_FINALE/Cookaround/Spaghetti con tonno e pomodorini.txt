DIFFICOLTÀ
bassa
Ospiti improvvisi dell'ultimo minuto? E magari proprio verso l'ora di cena? No, ma non lo hanno fatto mica apposta, la voce che sai cucinare bene non è per niente circolata tra la tua cerchia, vero? A parte gli scherzi, quante volte ci siamo ritrovati in una situazione simile? Ma non ci sono problemi a metter su una cena in pochi minuti quando la scelta ricade su una ricetta semplice e rapida come gli spaghetti con tonno e pomodorini. Questa è la ricetta perfetta per quando hai poco tempo ma vuoi comunque gustarti un pasto caldo e gustoso! Olio, tonno in scatola, aglio e prezzemolo di solito sono sempre disponibili tra frigo e dispensa, i pomodorini sono sostituibili anche dalla salsa di pomodoro già pronta e quella sicuramente non manca!

                                                                                      
                
                                                                Spaghetti
                                                                                          250
                  gr
                                                              
              
                                  
                
                                                                Tonno in scatola
                                                                                          160
                  gr
                                                              
              
                                  
                
                                                                Pomodori ciliegini
                                                                                          10
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Prezzemolo
                                                                  ciuffo -
                                                                  1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                                                                                Attrezzature
              
                
                                  Padella                                
              
                          

                    
                            
          
                            Preparazione
                                
                  
                    1
                                                                
                                          
                      Stacca i pomodorini dal rametto e togli il picciolo ad ognuno, lavali sotto acqua corrente e sgrondali, poi, con un coltello a lama seghettata, tagliali a metà e mettili da parte. 

                      
                                          
                      Lava il prezzemolo, sgrondalo dall'acqua in eccesso, mettilo su un tagliere e tritalo grossolanamente. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prendi una padella antiaderente con una capienza tale che poi possa contenere gli spaghetti e il loro condimento. Versa l'olio extravergine di oliva e unisci lo spicchio di aglio, accendi il fuoco e fai scaldare. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Senza aspettare che l'aglio soffrigga, aggiungi il tonno sott'olio sgocciolato. Se il tonno fosse troppo compatto, spezzettalo con una forchetta. Fai cuocere per 5 minuti a fiamma moderata. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi i pomodorini e il prezzemolo tritato al tonno, nella padella, fai cuocere per altri 10 minuti, in teoria non occorrerà aggiungere acqua perché i pomodori in cottura ne rilasceranno in modo naturale.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Metti sul fuoco una pentola capiente e riempila di acqua potabile, portala a bollore, quando inizi a vedere le prime bolle sulla superficie dell'acqua, abbassa la fiamma e aggiungi un pugnetto di sale grosso. Alza di nuovo la fiamma e quando l'acqua torna a bollire con vigore, butta gli spaghetti.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Trascorso il tempo di cottura previsto per gli spaghetti (segui sempre quello riportato nella confezione) scolali con uno scolapasta e uniscili al condimento nella padella, senza cuocere ulteriormente. Mescola bene pasta e condimento e prima di servire aggiungi altro prezzemolo fresco tritato e un giro di olio extravergine di oliva a crudo. 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Se non ho i pomodorini freschi come posso sostituirli? 
  							Puoi tranquillamente usare della polpa di pomodoro già pronta o puoi anche cucinare una versione bianca di questa ricetta: al posto del pomodoro metti capperi o olive, o anche un mix di entrambi gli ingredienti.
  						
  										
				
              
          
                  