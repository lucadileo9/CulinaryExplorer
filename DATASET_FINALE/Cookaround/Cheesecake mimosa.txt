DIFFICOLTÀ
media
Tra pochi giorni sarà la festa della donna, abbiamo pensato di proporti un dolce alternativo alla classica torta mimosa che ormai da più di mezzo secolo allieta feste e cene a tema nell'annuale ricorrenza dell'otto marzo. La ricetta che abbiamo cucinato per l'occasione è la cheesecake mimosa, si tratta di una classica cheesecake con un bellissimo effetto scenico finale: il pan di spagna sbriciolato sembrerà una perfetta mimosa fiorita. 

                                                Ingredienti per la base
                                                                      
                
                                                                Digestive (biscotti)
                                                                                          150
                  gr
                                                              
              
                                  
                
                                                                Burro
                                                                                          75
                  gr
                                                              
              
                                                                                      Ingredienti per la crema 
                                                                      
                
                                                                Panna fresca liquida
                                                                                          200
                  ml
                                                              
              
                                  
                
                                                                Formaggio spalmabile
                                                                                          300
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Latte
                                                                                          50
                  ml
                                                              
              
                                  
                
                                                                Colla di pesce
                                                                                          5
                  gr
                                                              
              
                                                                                      Ingredienti per la copertura
                                                                      
                
                                                                Uova
                                                                                          2
                  
                                                              
              
                                  
                
                                                                Farina 00
                                                                                          65
                  gr
                                                              
              
                                  
                
                                                                Zucchero
                                                                                          65
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                                                                      Ingredienti per finire la copertura
                                                                      
                
                                                                Panna fresca liquida
                                                                                          100
                  ml
                                                              
              
                                                                                                Attrezzature
              
                
                                  Frusta elettrica /                                   Stampo a cerniera da 18 cm /                                   Tritatutto                                
              
                          

                    
                            
          
                            Preparazione
                                
                  
                    1
                                                                
                                          
                      Inizia a preparare la base della cheesecake: trita finemente i biscotti. Fondi il burro nel microonde, o in un pentolino su fuoco delicato, e aggiungilo ai biscotti tritati, mescola con un cucchiaio.

                      
                                          
                      Rivesti con pellicola trasparente da cucina, uno stampo a cerniera del diametro di 18 cm. versaci il composto di biscotti e burro e pressa bene sul fondo, con il dorso di un cucchiaio, per formare la base. 

                      
                                          
                      Metti lo stampo in frigo mentre procedi con la prossima operazione. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una ciotola metti dell'acqua fredda e immergici la gelatina in fogli, lascia in ammollo fino a che la gelatina non si sarà ammorbidita, ci vorranno circa 5 minuti. 

                      
                                          
                      Quando la gelatina sarà pronta, scolala dall'acqua e strizzala.

                      
                                          
                      In un pentolino scalda leggermente in latte, attenzione a non portarlo a bollore.

                      
                                          
                      Sciogli nel latte la gelatina strizzata.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In una ciotola, monta la panna con la frusta elettrica, aggiungi gradualmente lo zucchero previsto, poco per volta, sempre montando, infine, aggiungi anche il formaggio fresco spalmabile.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi la gelatina sciolta nel latte alla panna, mescola delicatamente.

                      
                                          
                      Estrai dal frigo la base di biscotto, versaci il composto di formaggio e panna, copri con pellicola trasparente da cucina e riponi di nuovo in frigorifero, questa volta occorreranno circa 12 ore per far si che la cheesecake assuma la giusta consistenza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Mentre aspettiamo che la cheesecake si solidifichi in frigo per il tempo necessario, prepariamo il piccolo pan di Spagna che ci servirà per la copertura del dolce

                      
                                          
                      Prendi una ciotola capiente e sgusciavi dentro le uova, aggiungi lo zucchero e monta il tutto con una frusta elettrica, quando l'impasto risulterà ben spumoso e omogeneo, aggiungi la farina setacciata, il sale e l'estratto di vaniglia. Mescola con una frusta a mano, con movimenti delicati per non smontare il tutto.

                      
                                          
                      Prendi una tortiera da 18 cm. di diametro e rivestila di carta forno, versaci il composto appena preparato e inforna a 170 gradi, statico per 25 minuti.

                      
                                          
                      Trascorso il tempo occorrente alla cottura fai la prova stecchino.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando il pan di spagna sarà cotto, sfornalo e fallo raffreddare dentro alla tortiera. Quando sarà a temperatura ambiente estrailo dallo stampo ed elimina gli strati esterni, che sono più scuri e ti possono compromettere il risultato visivo della copertura.

                      
                                          
                      A questo punto taglia il pan di spagna a piccoli cubetti o sbriciolalo con le mani per simulare i fiorellini di mimosa, lascia tutto in una ciotola.

                      
                                          
                      A parte monta la panna fresca senza zucchero, usando una frusta elettrica.  
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Togli la cheesecake dalla tortiera e ponila sul piatto da portata in cui avrai intenzione di servirla, spalmala con la panna montata e ricoprila con le briciole di pan di spagna che hai creato in precedenza. Decora a piacere con fragole o frutti di bosco e tieni in frigo fino al momento di portarla in tavola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              L'idea golosa
                                
                  
                                        Se vuoi arricchire la cheesecake mimosa puoi mescolare della gocce di cioccolata alla crema di panna e formaggio. 
Se vuoi che la cheesecake assomigli di più alla classica torta mimosa, puoi tagliare dell'ananas sciroppato a cubetti piccolissimi e mescolarli alla crema di formaggio.
                  
                
                              
          
                              Conservazione
                                
                  
                                        Se ti è avanzata della cheesecake puoi conservarla in frigorifero per 2, massimo 3 giorni, è molto importante che sia riposta in un contenitore ermetico, così non rischi che si impregni di odori sgradevoli.
                  
                
                              
          
                  