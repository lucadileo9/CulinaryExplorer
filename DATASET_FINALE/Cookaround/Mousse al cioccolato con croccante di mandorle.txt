DIFFICOLTÀ
molto bassa
La mousse al cioccolato è un voluttuoso dolce al cucchiaio senza panna, perfetto da servire a fine pasto. In questa ricetta abbiamo scelto di arricchire la consistenza morbida e spumosa della mousse con il tocco goloso del croccante alle mandorle. Un piacevole contrasto che renderà questo dessert ancora più irresistibile! La mousse al cioccolato con croccante di mandorle è ideale anche per i commensali più piccoli, mentre per gli adulti potreste proporre queste deliziose varianti:

                                                Per il croccante
                                                                      
                
                                                                Mandorle pelate
                                                                                          100
                  gr
                                                              
              
                                  
                
                                                                Zucchero semolato
                                                                                          150
                  gr
                                                              
              
                                  
                
                                                                Acqua
                                                                                          20
                  gr
                                                              
              
                                                                                      Per la mousse al cioccolato
                                                                      
                
                                                                Cioccolato fondente
                                                                                          200
                  gr
                                                              
              
                                  
                
                                                                Uova
                                                                  ( 6 uova medie ) -
                                                                  300
                  gr
                                                              
              
                                  
                
                                                                Burro morbido
                                                                                          40
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la mousse al cioccolato con croccante di mandorle iniziate dal croccante.

                      
                                          
                      Versate le mandorle in un mixer e tritate per qualche secondo.

                      
                                          
                      In una padella fate sciogliere lo zucchero con l’acqua e lasciate caramellare a fiamma bassa senza mai mescolare.

                      
                                          
                      Non appena il caramello inizia a colorarsi aggiungete le mandorle tritate e mescolate con un cucchiaio di legno.

                      
                                          
                      Lasciate cuocere per qualche minuto, le mandorle devono diventare di colore ambrato.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versate il croccante su carta forno e lasciate raffreddare per qualche minuto.

                      
                                          
                      Una volta cristallizzato riducetelo a pezzettini piccolissimi con un coltello a lama liscia e tenete da parte.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      A questo punto prepariamo la mousse al cioccolato.

                      
                                          
                      Spezzettate il cioccolato e mettetelo in un pentolino insieme al burro a cubetti a temperatura ambiente.

                      
                                          
                      Sciogliete il tutto a bagnomaria e tenete da parte.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Separate i tuorli e gli albumi delle uova.

                      
                                          
                      Sbattete i tuorli e montate a neve gli albumi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Incorporate i tuorli agli albumi, mescolando dal basso verso l’alto, poi aggiungete il cioccolato sciolto e continuate a mescolare sempre dal basso verso l’alto.

                      
                                          
                      Infine incorporate il croccante, lasciando qualche pezzettino da parte per la decorazione finale. Amalgamate bene tutti gli ingredienti.

                      
                                          
                      Distribuite la mousse in delle coppette e riponete in frigorifero per almeno 3 ore.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Decorate la mousse al cioccolato con croccante di mandorle con il croccante tenuto da parte e dei frutti di bosco e servite.
                      
                                                            
                    
                    
                
                                              
          
                  