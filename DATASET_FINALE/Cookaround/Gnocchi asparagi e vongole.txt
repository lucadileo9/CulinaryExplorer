DIFFICOLTÀ
bassa
Gli gnocchi asparagi e vongole costituiscono un primo piatto perfetto, quasi un piatto unico visto che gli ingredienti provengono ciascuno da una macrocategoria nutrizionale. Nozioni nutrizionali a parte, si tratta di un primo piatto davvero buonissimo! Troverete gli asparagi in due versioni: le punte più croccantine e i gambi frullati in una cremina densa che conferirà morbidezza a tutto il piatto. Scroprite le ricette con gli gnocchi.

                                                                                      
                
                                                                Gnocchi di patate
                                                                                          800
                  gr
                                                              
              
                                  
                
                                                                Asparagi
                                                                                          1
                  mazzo
                                                              
              
                                  
                
                                                                Vongole
                                                                                          500
                  gr
                                                              
              
                                  
                
                                                                Olio extravergine d'oliva (EVO)
                                                                                          6
                  cucchiai da tavola
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                brodo vegetale
                                                                                          1
                  mestolo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare degli ottimi gnocchi asparagi e vongole dovrete partire dalla pulizia degli asparagi. Dopo averli sciacquati e ben asciugati dovrete rimuovere la parte finale del gambo, quella più bianca e dura per intendersi.

                      
                                          
                      Dopodichè taglierete a rondelle il resto del gambo e manterrete integre le punte che metterete da parte per una cottura dedicata a loro.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Mettete sul fuoco una padella con un giro d'olio extravergine d'oliva al quale aggiungerete uno scalogno affettato finemente. Fate prendere calore e fate appassire leggermente lo scalogno, quindi aggiungete i gambi degli asparagi ridotti a rondelle e lasciateli cuocere per una decina di minuti a fuoco vivace o fino a che non risulteranno morbidi.

                      
                                          
                      Per aiutarvi nella cottura degli asparagi, aggiungete, se necessario, poco brodo vegetale, questo eviterà che i gambi si brucino o si attacchino alla padella.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      In un'altra casseruola fate scaldare dell'altro olio extravergine d'oliva, aggiungete uno spicchio d'aglio e un ciuffetto di prezzemolo a gambi interi. Fate prendere calore e aggiungete, successivamente, le vongole, coprite il tegame e lasciate che i molluschi si aprano tutti.

                      
                                          
                      A questo punto non vi resta che separare le vongole dal fondo di cottura e filtrare quest'ultimo per rimuovere impurità e della eventuale sabbia presente nel fondo stesso.
                      
                                                            
                    
                    
                
                                                
                  
                    4
                                                                
                                          
                      Scaldate un'ulteriore padella nella quale avrete versato un giro d'olio extravergine d'oliva e avrete aggiunto uno spicchio d'aglio. Quando l'olio sarà ben caldo, aggiungete le punte degli asparagi tenute da parte e fatele saltare brevemente, basteranno pochissimi minuti.
                      
                                                            
                    
                    
                
                                                
                  
                    5
                                                                
                                          
                      A questo punto i gambi degli asparagi saranno cotti, trasferiteli in un bicchiere adatto per un frullatore ad immersione e frullateli insieme a poco sale e un giro d'olio extravergine d'oliva ottenendo una salsa morbida e cremosa. Qualora fosse troppo densa, regolatevi con poco brodo vegetale.
                      
                                                            
                    
                    
                
                                                
                  
                    6
                                                                
                                          
                      E' arrivato il momento di cuocere gli gnocchi in abbondante acqua salata, quando l'acqua è a bollore, salatela e tuffate gli gnocchi che dovrete far cuocere fino a che non saranno saliti a galla. A questo punto scolateli e metteteli da parte.
                      
                                                            
                    
                    
                
                                                
                  
                    7
                                                                
                                          
                      In un'altra padella fate scaldare un mestolo di fondo di cottura delle vongole, quindi unite gli gnocchi e le vongole e fateli saltare giusto per un minuto affinché s'insaporiscano.

                      
                                          
                      Passate, infine, all'impiattamento: distribuite un po' di crema di asparagi sul fondo dei piatti, distribuite gli gnocchi e ultimate con le punte degli asparagi.

                      
                                          
                      Condite ciascun piatto a piacere con un giro d'olio extravergine d'oliva a crudo e una macinata di pepe nero.
                      
                                                            
                    
                    
                
                                              
          
                  