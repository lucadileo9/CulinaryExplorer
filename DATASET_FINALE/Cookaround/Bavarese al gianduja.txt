DIFFICOLTÀ
bassa


                                                
                                                                      
                
                                          1 disco di pan di spagna già pronto
                                      
              
                                  
                
                                          180 g di cioccolato gianduja
                                      
              
                                  
                
                                          6 tuorli
                                      
              
                                  
                
                                          900 ml di latte
                                      
              
                                  
                
                                          80 g di zucchero
                                      
              
                                  
                
                                          18 g di gelatina in fogli
                                      
              
                                  
                
                                          300 ml di panna fresca
                                      
              
                                  
                
                                          1 bacca di vaniglia.
                                      
              
                                                                                              

                    
                            Preparazione
                                
                  
                    1
                                                                
                                          
                      Versate il latte in un pentolino e scaldatelo con una bacca di vaniglia per aromatizzarlo. Unite il cioccolato gianduja e fatelo sciogliere lentamente.

                      
                                          
                      Separate i tuorli e lavorateli con lo zucchero. Il risultato finale deve essere una crema dalla consistenza piuttosto compatta. Incorporate poco alla volta il latte con il cioccolato e cuocete a fuoco bassissimo mescolando il tutto con un cucchiaio di legno.

                      
                                          
                      Fate ammollare per una decina di minuti la gelatina in acqua fredda, strizzatela e aggiungetela al composto. Lasciate riposare il preparato e, una volta che si sarà freddato, unite la panna precedentemente montata.

                      
                                          
                      Foderate una tortiera o una ciotola di vetro con il pan di spagna, bagnatelo con un liquore ed aggiungetevi la crema.

                      
                                          
                      Fate freddare per almeno 4 ore in frigorifero. Se preferite presentate la bavaresi in piccole monodosi ritagliatele con un coppapasta. Guarnite a piacere.
                      
                                                                                
                    
                    
                    
                
                                              
          
                  