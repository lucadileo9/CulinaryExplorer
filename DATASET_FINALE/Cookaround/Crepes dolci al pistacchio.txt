DIFFICOLTÀ
molto bassa
Le crepes dolci al pistacchio sono un dolce delizioso e originale che si prepara in pochi minuti. Preparate con la crepes ricetta base né dolce né salata per preparare, per esempio le crepes alla Nutella oppure la crepes con prosciutto cotto 

                                                                                      
                
                                                                Uova
                                                                  medie -
                                                                  3
                  
                                                              
              
                                  
                
                                                                Latte intero
                                                                                          500
                  ml
                                                              
              
                                  
                
                                                                Farina 00
                                                                                          250
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Crema di pistacchi
                                                                                          8
                  cucchiai da tavola
                                                              
              
                                  
                
                                                                Pistacchi non salati
                                                                                          20
                  gr
                                                              
              
                                  
                
                                                                Olio di semi
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le crepes dolci sciogliere il burro a bagnomaria o nel microonde e lasciare intiepidire. Rompere le uova in una terrina capiente, aggiungere la farina 00 setacciata per evitare che nel composto si formino dei grumi. A filo unire il latte freddo, preferibilmente intero, ma andrà bene anche quello scremato, e cominciare a lavorare con una frusta
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versare il burro che si sarà raffreddato e mescolare fino ad avere un composto liscio liscio ed omogeneo. Terminare con un pizzico di sale. Se volete velocizzare l'operazione potete versare gli ingredienti in un boccale alto e capiente e lavorarli con un frullatore ad immersione. Quando il composto sarà pronto coprire con della pellicola per alimenti e lasciare riposare un'ora. Trascorso il tempo di riposo prendere un padellino antiaderente del diametro di 20 cm . Scaldare sul fuoco e versare un filo d'olio. Asciugare l'eccesso con della carta assorbente. Versare con un mestolo una parte di composto. Andrà bene anche lo stendi pastella per crêpes, oppure far velocemente roteare la padella per fare in modo che il composto si sparga in maniera uniforme su tutto il fondo.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando la crêpes comincerà a staccarsi dal fondo giriamola aiutandosi con una paletta e terminare la cottura dall'altro lato. Proseguir fino a terminare il composto. Lasciare intiepidire le crepes una sopra l’altra per evitare che si asciughino troppo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando le crêpes si saranno intiepidite prendiamone una alla volta e adagiamola su un piatto. Pieghiamola a metà formando una mezzaluna. Spalmiamola con un cucchiaio abbondante di crema al pistacchio e arrotoliamo formando una sorta di cannellone. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In un mortaio o con l'aiuto di un mattarello o ancora di un tritatutto tritiamo grossolanamente i pistacchi non salati. In alternativa possiamo utilizzare della granella di pistacchio già pronta. Su piattini da dolce mettiamo un rotolino di crêpes e decoriamo con della crema al pistacchio che abbiamo intiepidito a bagnomaria per renderla più fluida. Per fare questo passaggio aiutiamoci con una forchetta affondata nella crema e fatta passare velocemente da una parte all'altra della crêpes. Procediamo in questo modo su tutti i rotolini. Terminiamo la nostra preparazione arricchendo le crêpes dolci al pistacchio con la granella che abbiamo preparato in precedenza. Serviamole subito quando sono ancora tiepide e la crema è fluida e vellutata.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  