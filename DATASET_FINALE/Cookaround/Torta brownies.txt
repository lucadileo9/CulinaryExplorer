DIFFICOLTÀ
bassa
Fra i dolci americani più famosi, oltre alla sofficissima chiffon cake, possiamo annoverare senz’altro i brownies, golosi quadrotti di torta al cioccolato dalla consistenza morbida e umida. La torta brownies che vi proponiamo in questa ricetta è realizzata con un semplice impasto al cioccolato e cacao e si differenzia dagli originali per l’assenza di frutta secca… nulla vi vieta però di arricchirla a piacere e di accompagnarla, come di consueto, con un ciuffo di panna montata o una pallina di gelato alla vaniglia! Facile e veloce da preparare, la torta brownies è perfetta sia per la merenda che per il dessert, oppure per il buffet di una festa di compleanno.

                                                                                      
                
                                                                Cioccolato fondente
                                                                                          110
                  gr
                                                              
              
                                  
                
                                                                Zucchero
                                                                                          250
                  gr
                                                              
              
                                  
                
                                                                Farina 00
                                                                                          200
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Cacao amaro
                                                                                          20
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Bicarbonato di sodio
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  pizzico
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Fate sciogliere il cioccolato fondente a bagnomaria, poi aggiungete il burro morbido a cubetti.

                      
                                          
                      Mescolate fino a quando il burro si sarà sciolto, poi togliete la ciotola dal bagnomaria.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Unite lo zucchero e amalgamatelo al composto.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Versate un uovo alla volta e mescolate per incorporarlo.

                      
                                          
                      Non aggiungete il successivo fino a quando il precedente sarà stato completamente assorbito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungete anche il cacao amaro, il sale e il bicarbonato.

                      
                                          
                      Mescolate ancora per amalgamare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      In ultimo setacciate la farina nella ciotola e incorporatela fino ad ottenere un composto liscio e omogeneo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Versate l’impasto ottenuto in uno stampo da 20x20 cm foderato con carta forno.

                      
                                          
                      Cuocete in forno statico preriscaldato a 180° per 35-40 minuti.

                      
                                          
                      Una volta cotta sformate la torta brownies e lasciatela raffreddare su una gratella, poi servitela tagliata a quadrotti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Quanto tempo si conserva questa torta?
Puoi conservarla tre, quattro giorni in un contenitore per dolci.
Cosa potrei aggiungere per renderla ancora più golosa?
Puoi aggiungere delle gocce di cioccolato o della granella di nocciole, verrà buonissima!
Come potrei decorarla?
Puoi farcirla con una crema alle nocciole e decorarla con dei semplici ciuffetti di panna montata: favolosa!
 
                  
                
                              
          
                  