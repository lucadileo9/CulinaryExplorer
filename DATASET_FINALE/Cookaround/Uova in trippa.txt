DIFFICOLTÀ
molto bassa
La ricetta delle uova in Trippa, è di origine marchigiana, si tratta di un piatto a base di uova che prevede di utilizzare ingredienti semplici e genuini. La ricetta delle uova in trippa che ti proponiamo oggi, è una variante della ricetta originale, abbiamo usato gli albumi avanzati dalla crema pasticcera e ci siamo concessi di insaporire il piatto con una salsina di nduja (alimento che con le Marche non c'entra nulla). 

                                                                                      
                
                                                                Albumi
                                                                  anche avanzati da altre ricette -
                                                                  6
                  
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Latte
                                                                                          1
                  bicchiere
                                                              
              
                                  
                
                                                                Cipolla
                                                                  media -
                                                                  1
                  
                                                              
              
                                  
                
                                                                Pomodori maturi
                                                                                          2
                  
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Burro
                                                                                          
                  q.b.
                                                              
              
                                  
                
                                                                Nduja
                                                                                          1
                  cucchiaio da tavola
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Vino bianco secco
                                                                                          ½
                  bicchieri
                                                              
              
                                  
                
                                                                Peperoncino in polvere
                                                                                          
                  q.b.
                                                              
              
                                  
                
                                                                Sale fino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per cucinare delle buone uova in trippa, inizia preparando la base di pomodoro: in una padella, scalda un po' di olio extravergine d'oliva, aggiungi la cipolla tritata finemente e falla soffriggere fino a quando diventa traslucida.
                      
                                                                                
                    
                    
                    
                
                                                
                  
                    2
                                                                
                                          
                      Aggiungi i pomodori tagliati a cubetti e fai cuocere per alcuni minuti fino a quando non si sono ammorbiditi, aggiusta di sale e insaporisci con un poco di peperoncino in polvere. A questo punto aggiungi il vino bianco e lascia cuocere per qualche minuto fino a che l'alcol sarà evaporato.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      In un'altra padella, sciogli un po' di burro e aggiungi la nduja, fai sciogliere la nduja a fuoco basso, mescolando bene, in questo modo otterrai una salsina piccante omogenea. Spegni il fuoco e metti da parte. 
                      
                                                            
                    
                    
                
                                                
                  
                    4
                                                                
                                          
                      In una ciotola, unisci gli albumi, l'uovo intero e il latte, sbatti il composto con una forchetta o con una frusta a mano, fino a ottenere una consistenza omogenea e spumosa. Aggiungi il parmigiano grattugiato e mescola bene, infine aggiusta di sale.
                      
                                                            
                    
                    
                
                                                
                  
                    5
                                                                
                                          
                      Ungi con olio extravergine di oliva una padella antiaderente e scaldala su fuoco medio. Quando sarà calda versa il composto di uova e latte nella padella, per distribuirlo sul fondo della padella puoi usare una spatola di silicone alimentare, o puoi muovere la padella delicatamente affinché tutto il composto si aggiusti in uno strato uniforme. Cuoci a fuoco medio-basso fino a quando il fondo diventa dorato e l'uovo si solidifica. Giralo delicatamente, con una spatola, e cuoci anche l'altro lato.
                      
                                                            
                    
                    
                
                                                
                  
                    6
                                                                
                                          
                      Spegni il fuoco e taglia la frittata, di uova e albumi, in strisce larghe e simili alla trippa.
                      
                                                            
                    
                    
                
                                                
                  
                    7
                                                                
                                          
                      Aggiungi le strisce di uova nella padella con la base di pomodoro, mescola delicatamente per far amalgamare i sapori, fai cuocere per alcuni minuti a fuoco basso per far insaporire le uova con la salsa, un minuto prima di spegnere il fuoco, aggiungi la salsa piccante alla nduja. Servi caldissime!
                      
                                                            
                    
                    
                
                                              
          
                  