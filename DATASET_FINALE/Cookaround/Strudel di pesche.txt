DIFFICOLTÀ
media


                                                
                                                                      
                
                                          150 g di farina
                                      
              
                                  
                
                                          1 uovo
                                      
              
                                  
                
                                          50 g di burro
                                      
              
                                  
                
                                          4 cucchiai di acqua
                                      
              
                                  
                
                                          poco burro e farina.
                                      
              
                                                                                      Per farcire e decorare
                                                                      
                
                                          
                                      
              
                                                                                      
                                                                      
                
                                          50 g di uvetta
                                      
              
                                  
                
                                          600 g di pesche
                                      
              
                                  
                
                                          3 fette di pancarrè
                                      
              
                                  
                
                                          4 cucchiai di zucchero
                                      
              
                                  
                
                                          4 cucchiai di zucchero a velo
                                      
              
                                  
                
                                          ½ cucchiaino di cannella in polvere. 
                                      
              
                                                                                              

                    
                            Preparazione
                                
                  
                    1
                                                                
                                          
                      Mettete la farina a fontana sul tavolo, al centro sgusciate l'uovo, aggiungete il burro tagliato a pezzetti e l'acqua fredda. Impastate gli ingredienti e lavorateli finché otterrete una pasta omogenea ed elastica. Copritela con una ciotola capovolta e lasciatela riposare in luogo tiepido per 30 minuti. Mettete l'uvetta nella seconda ciotola, copritela con acqua tiepida e lasciatela ammorbidire. Sbucciate le pesche, tagliatele a metà e riducetele a spicchi, raccogliendoli nella ciotola. Mettete sul piano di lavoro il canovaccio da cucina, infarinatelo, mettetevi la pasta e tiratela con il matterello in una sfoglia il più sottile possibile. Eliminate la crosticina al pancarrè, con un coltellino affilato, e sbriciolatelo finemente, poi distribuite le briciole sulla pasta. Mettete sulle briciole le fette di pesca, aggiungete l'uvetta ammollata e strizzata e spolverizzate con lo zucchero e la cannella in polvere. Arrotolate la pasta su se stessa, aiutandovi con il canovaccio, e premete le estremità saldandole. Accendete il forno a 200°, togliete la placca, imburratela, infarinatela e mettetevi, delicatamente lo strudel, ripiegandolo leggermente e dandogli una forma a mezzaluna. Mettete il dolce nel forno già caldo e cuocetelo per 30 minuti. Togliete la placca dal forno e, aiutandovi con le spatole, deponete lo strudel sulla gratella per dolci, spolverizzatelo con lo zucchero a velo, fatto scendere a pioggia dal setaccio, e lasciatelo intiepidire.
                      
                                                                                
                    
                    
                    
                
                                              
          
                  