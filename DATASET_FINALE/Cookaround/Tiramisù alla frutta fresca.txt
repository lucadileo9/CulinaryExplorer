DIFFICOLTÀ
bassa
Il tiramisù alla frutta è la versione più fresca e colorata di un grande classico della pasticceria italiana. Questo goloso dessert prevede la stessa base di savoiardi e crema al mascarpone, ma arricchita con tanta frutta fresca e con una bagna al succo di frutta, che lo rendono particolarmente adatto al periodo estivo, ai bambini o come validissima alternativa da proporre a chi non ama il caffè.

                                                                                      
                
                                                                Savoiardi
                                                                                          300
                  gr
                                                              
              
                                  
                
                                                                Mascarpone
                                                                                          500
                  gr
                                                              
              
                                  
                
                                                                Uova
                                                                  5 grandi -
                                                                  325
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Ananas
                                                                                          100
                  gr
                                                              
              
                                  
                
                                                                Pesche
                                                                                          100
                  gr
                                                              
              
                                  
                
                                                                Mirtilli
                                                                                          100
                  gr
                                                              
              
                                  
                
                                                                Kiwi
                                                                                          100
                  gr
                                                              
              
                                  
                
                                                                Succo di ananas
                                                                                          200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il tiramisù con frutta fresca separare con attenzione i tuorli dagli albumi, ricordando che questi ultimi non monteranno se ci sarà traccia di tuorli al loro interno. Versare lo zucchero nei tuorli e montarli con uno sbattitore elettrico, fin quando saranno diventati chiari e spumosi.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungere il mascarpone e inglobarlo abbassando al minimo la velocità dello sbattitore e muovendolo lentamente, per evitare di smontare il composto di uova e ottenere, invece, una crema densa e compatta.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Montare ora gli albumi con le fruste pulite a neve ben ferma: saranno ben montate quando, inclinando la ciotola, la massa rimarrà salda al suo posto e non scivolerà via.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando gli albumi saranno montati alla perfezione, unirli al composto al mascarpone poco per volta, mescolando con una spatola o una frusta a mano con un movimento delicato dall'alto verso il basso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Una volta pronta la crema, si potrà iniziare ad assemblare il tiramisù. Versare il succo di ananas in una ciotola, se il gusto è troppo intenso, si può diluire con poca acqua, questa sarà la bagna del dolce.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Si potrà comporre un tiramisù unico oppure delle monoporzioni, in entrambi i casi si procederà nel medesimo modo. Spalmare pochissima crema sul fondo del recipiente scelto, sopra adagiare uno strato di savoiardi intinti nel succo di ananas e ricoprire con un generoso strato di crema.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Coprire con un secondo strato di savoiardi bagnati nel succo e terminare con altra crema al mascarpone, porre, quindi, in frigorifero a rassodare per circa 3 ore. La frutta va aggiunta all'ultimo momento, in modo che in frigorifero non perda lucidità e freschezza. Al momento di servire, lavare accuratamente la frutta, sbucciarla, tagliarla a pezzi e distribuirla sul tiramisù. Il tiramisù alla frutta fresca, con i suoi colori brillanti è pronto per essere gustato in tutta la sua freschezza.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conservare il tiramisù alla frutta in frigorifero ben coperto al massimo per un paio di giorni. Il dolce può essere congelato al massimo per un mese.
                  
                
                              
          
                              Consiglio
                                
                  
                                        Naturalmente si può utilizzare qualunque tipo di frutta, prediligendo la frutta di stagione o adattando il dolce al gusto personale.
                  
                
                              
          
                  