DIFFICOLTÀ
bassa
La ricetta che vogliamo proporvi oggi è un crumble alle pesche aromatizato con limone e zenzero, adatto alla stagione estiva perchè non richiede l'impegno di una crostata ma ne uguaglia la fragranza. Quindi se il caldo vi stressa, non avete voglia di fare una crostata perchè l'impasto si scalda e si appiccica nelle mani, la soluzione è: il crumble! In sostanza, il crumble, è una crostata al cucchiao di origine inglese e irlandese, si prepara sia nella versione dolce sia nella variante salata. Per la nostra ricetta la base è composta da una generosa dadolata di pesche noci insaporite da succo di limone, zucchero e zenzero in polvere, il tutto è ricoperto da briciole di pasta frolla. La cottura è eseguita velocemente nel forno, così non scaldiamo casa ma non rinunciamo al dolce da gustare a merenda o a fine pasto.

                                                Ingredienti per 6 persone
                                                                      
                
                                                                Peschenoci
                                                                                          4
                  
                                                              
              
                                  
                
                                                                Zucchero semolato
                                                                                          20
                  gr
                                                              
              
                                  
                
                                                                Succo di limone
                                                                                          2
                  cucchiai da tavola
                                                              
              
                                  
                
                                                                Zenzero in polvere
                                                                                          2
                  pizzichi
                                                              
              
                                                                                      Ingredienti per il crumble
                                                                      
                
                                                                Farina 00
                                                                                          150
                  gr
                                                              
              
                                  
                
                                                                Farina di mandorle
                                                                                          50
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero semolato
                                                                                          130
                  gr
                                                              
              
                                                                                                Attrezzature
              
                
                                  Ciotola /                                   Coltelli /                                   Cucchiaio di legno /                                   Pirofila /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per iniziare lavate e sbucciate le pesche, tagliatele a metà, privatele del nocciolo, poi su un tagliere riducete a pezzetti grossolani più o meno della stessa misura. 

                      
                                          
                      Trasferite in una ciotola e insaporite con 20 g di zucchero semolato e un pochino di zenzero in polvere. Mescolate e versate 2 cucchiai di succo di limone, mescolate nuovamente lasciate riposare a temperatura ambiente.

                      
                                          
                      Dedicatevi alla preparazione della copertura pesando tutti gli ingredienti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      In una ciotola versate la farina 00, la farina di mandorle, lo zucchero mescolate velocemente.

                      
                                          
                      Infine unite i dadini di burro freddo.

                      
                                          
                      Con i polpastrelli pizzicate amalgamando velocemente il composto, il burro deve restare freddo, per ottenere una sorta di impasto sbriciolato.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Riprendete le pesche insaporite e distribuitele uniformemente in una pirofila.

                      
                                          
                      Ora coprite tutta la superficie con le briciole ottenute cercando di ricoprire bene la frutta.

                      
                                          
                      Preriscaldate il forno a 180 gradi in modalità statico.

                      
                                          
                      Appena raggiunge la temperatura infornate posizionando il dolce nella parte centrale del vostro forno. Lasciate cucinare per 30 minuti.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il crumble alle pesche si mantiene bene in frigorifero al massimo per 2 giorni coprendo con pellicola trasparente alimentare la superficie. Ma sappiate che risulterà più umido il giorno successivo perché la frutta rilascerà umidità modificando la croccantezza delle briciole.
                  
                
                              
          
                              Consiglio
                                
                  
                                        Il crumble potete prepararlo anche in anticipo, conservando separatamente le pesche insaporite, quindi chiuse in un contenitore ermetico in frigorifero e la copertura mettetela sempre in un altro contenitore conservato sempre in frigorifero, appena deciderete di cucinarlo unirete le due preparazioni.
In questo modo eviterete che l’umidità vada ad alterare il risultato finale.
                  
                
                              
          
                  