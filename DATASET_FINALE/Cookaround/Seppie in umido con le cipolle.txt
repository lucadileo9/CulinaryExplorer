DIFFICOLTÀ
molto bassa
Le seppie in umido con le cipolle sono un piatto che sa di casa e tradizione. La delicatezza delle seppie si unisce alla dolcezza delle cipolle, creando un'esplosione di sapori in ogni boccone. Questa ricetta semplice e gustosa è ideale per un pranzo o una cena in famiglia, e sicuramente conquisterà tutti i commensali.

                                                Ingredienti per 4 persone
                                                                      
                
                                                                Seppie
                                                                  peso del prodotto pulito -
                                                                  1,5
                  kg
                                                              
              
                                  
                
                                                                Cipolle bianche
                                                                                          500
                  gr
                                                              
              
                                  
                
                                                                Vino bianco
                                                                                          500
                  ml
                                                              
              
                                  
                
                                                                Olio extravergine d'oliva (EVO)
                                                                                          3
                  cucchiai da tavola
                                                              
              
                                  
                
                                                                Sale fino
                                                                                          2
                  pizzichi
                                                              
              
                                  
                
                                                                Pepe nero
                                                                                          2
                  pizzichi
                                                              
              
                                  
                
                                                                Prezzemolo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Versa 3 cucchiai di olio in un'ampia padella che possa contenere anche tutte le seppie, mentre l'olio si scalda dolcemente, lava, pela e affetta le cipolle bianche.

                      
                                          
                      Metti le cipolle nell'olio in padella e lascia stufare a fiamma dolce per 15 di minuti, copri la padella con un coperchio, in questo modo le cipolle resteranno umide.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Metti una seppia alla volta su un tagliere, privale del becco e dell’occhio, se ancora presenti. Taglia le seppie a pezzi grandi, abbi l’accortezza di tagliarle più o meno della stessa misura.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi le seppie alle cipolle che ancora stanno stufando in padella. Versa sulle seppie tutto il vino bianco secco e il prezzemolo tritato. Copri con il coperchio e lascia cucinare nel vino a fiamma dolce per 50 minuti. A fine cottura dovrai ottenere un sughetto denso e corposo, a questo punto sala e aggiungi del pepe appena macinato.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Le seppie in umido con le cipolle si conservano bene chiuse in un contenitore ermetico per 2 giorni.
                  
                
                              
          
                  