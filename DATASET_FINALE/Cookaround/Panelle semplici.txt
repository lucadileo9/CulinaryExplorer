DIFFICOLTÀ
bassa
Se hai fatto un viaggio in Sicilia, ti sarai accorto che le panelle sono ampiamente disponibili nei chioschi di street food, nei mercati rionali e nei ristoranti, in particolare a Palermo. Le panelle sono un piatto gustoso e apprezzato sia dai siciliani sia dai turisti, possiamo affermare senza temere una smentita, che le panelle sono una delle ricette siciliane più rinomate. Servite come antipasto o come accompagnamento per salse, salumi e formaggi, puoi cucinarle in casa anche tu, ti basterà seguire la nostra ricetta con passo passo fotografico per portare in tavola un pezzo importante della cucina siciliana. 

                                                                                      
                
                                                                Farina di ceci
                                                                                          500
                  gr
                                                              
              
                                  
                
                                                                Acqua
                                                                                          1,5
                  l
                                                              
              
                                  
                
                                                                Sale
                                                                                          1
                  cucchiaio da tavola
                                                              
              
                                  
                
                                                                Olio di semi per frittura
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione delle panelle semplici, metti sul fuoco una pentola capiente con l’acqua e il sale. Quando avrà raggiunto il bollore, aggiungi la farina di ceci a pioggia. Mentre versi la farina mescola con un cucchiaio.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Non preoccuparti se si formeranno dei grumi. In tal caso, togli dal fuoco la pentola e usa un frullatore ad immersione per eliminarli. Rimetti la pentola sul fuoco, che deve essere medio, continua a mescolare per circa 15 minuti.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passati 15 minuti, versa il composto di farina di ceci in una teglia cercando di creare un rettangolo alto almeno 5 cm. Livella con un cucchiaio, bagnandolo continuamente nell’acqua fredda. Lascia raffreddare completamente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando sarà completamente freddo, elimina la superficie secca. Procedi a tagliare prima delle strisce grandi circa 5 cm, infine dovrai ricavare da questi rettangoli delle fettine spesse circa mezzo cm. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Scalda abbondante olio di semi e friggi le panelle, un po’ alla volta, fin quando non avranno raggiunto una leggera doratura. Passa le panelle fritte in un piatto coperto da carta assorbente, questo passaggio aiuterà ad eliminare l’olio in eccesso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Mentre sono ancora molto calde, spargile di sale e pepe. Servi le panelle su un piatto da portata.
                      
                                                            
                    
                    
                
                                              
          
                              Conservazione
                                
                  
                                        Per le panelle, come per ogni fritto, non è consigliabile la conservazione. Invece è possibile congelarle prima della cottura. Quando vorrai consumare le panelle congelate, potrai friggerle direttamente in olio bollente senza bisogno di scongelarle. 
                  
                
                              
          
                              Lo sai che...
                                
                  
                                        Le panelle vengono tradizionalmente servite all'interno di un panino chiamato "pani ca meusa", che consiste in una sorta di panino morbido farcito con panelle, crocchè (crocchette di patate) e spesso anche con milza di vitello fritta. Questo panino è un simbolo della street food palermitana e rappresenta un pasto completo e sostanzioso.
                  
                
                              
          
                  