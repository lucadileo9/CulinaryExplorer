DIFFICOLTÀ
bassa
L'insalata di gamberi e frutta ha tutto ciò che serve per colpire la vostra fantasia. E' facile e veloce, si prepara in pochissimo tempo; è gustoso e colorato, presenta una vivacità di sapori che non si ricerca spesso nella cucina di casa ed è un insolito e sorprendente antipasto in grado di stupire i vostri ospiti. Delicatamente, mare e terra danno il via a una danza di sapori a cui abbiamo dato un piccolo tocco di classe in più, con il sale nero delle Hawaii, di grande presenza scenica, ricco di carbone attivo e dal gusto amaro con sfumature di affumicato.

                                                                                      
                
                                                                Gamberoni
                                                                                          20
                  
                                                              
              
                                  
                
                                                                Kiwi verde
                                                                                          2
                  
                                                              
              
                                  
                
                                                                Arance
                                                                                          2
                  
                                                              
              
                                  
                
                                                                Mele
                                                                                          1
                  
                                                              
              
                                  
                
                                                                Pesche
                                                                                          1
                  
                                                              
              
                                  
                
                                                                Pompelmo rosa
                                                                                          1
                  
                                                              
              
                                  
                
                                                                Alloro
                                                                                          2
                  foglie
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale nero (Hawaii)
                                                                                          
                  q.b.
                                                              
              
                                                                                                Attrezzature
              
                
                                  Insalatiera /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Portate ad ebollizione una pentola colma d'acqua con due foglie d'alloro e sale, quindi tuffatevi i gamberoni sgusciati lasciandoli scottare per un paio di minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Riempite una ciotola d'acqua ghiacciata, scolate i gamberi e tuffateli nell'acqua ghiacciata.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ricavate il succo da un'arancia e trasferitela in una ciotolina.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Sbucciate e tagliate la pesca e la mela a dadini, i kiwi a fette e ricavate degli spicchi a vivo da un pompelmo e da un'arancia; raccogliete tutta la frutta in un'insalatiera.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Prelevate i gamberi dall'acqua ghiacciata, tamponateli con della carta assorbente e trasferiteli nell'insalatiera insieme alla frutta; salate adeguatamente.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Dedicatevi, ora, alla salsa di condimento: emulsionate in una ciotolina dell'olio con il succo d'arancia preparato in precedenza, regolate di sale.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Condite l'insalata di frutta e gamberoni con l'emulsione appena realizzata, quindi lasciate riposare il tutto per qualche minuto affinchè si possa insaporire ulteriormente.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Servite l'insalata in un vassoio da portata ultimando il piatto con del sale nero delle Hawai
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         Il sale nero dell' India è un tipo di sale che ha origine dalle rocce vulcaniche e a questo deve il suo retrogusto che ricorda vagamente lo zolfo.  E' ricchissimo di fluoro e viene usato moltissimo nella preparazione dei chutney, delle salse e nella cucina ayurvedica. Il sale nero di Cipro viene estratto dal mare dell' omonima Isola e viene arricchito con carbone vegetale ottenuto dalla combustione di legni profumati, quali betulle, salice o tiglio. E' molto apprezzato per il suo potere detossinante e si sposa bene con il pesce e le fritture, oltre che essere particolarmente indicato per la decorazione finale. 
                  
                
                              
          
                  