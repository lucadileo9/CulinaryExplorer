DIFFICOLTÀ
bassa
Hot dog con cipolle caramellate ovvero uno degli street food più amati e conosciuti al mondo. Un panino morbido, un ripieno saporito fanno di questa preparazione un qualcosa di decisamente irresistibile. Farli a casa proprio come quelli che si possono mangiare al pub o per strada non è difficile, anzi in poche mosse e seguendo i nostri consigli riuscirete a farli ottimi! Provate questa ricetta e vedrete che sapore incredibile! Se amate questo genere di preparazioni vi lasciamo anche un altro consiglio speciale: che ne dite di provare questo panino con hamburger!

                                                                                      
                
                                                                Panini da hot dog
                                                                                          4
                  
                                                              
              
                                  
                
                                                                Cipolla caramellata
                                                                                          300
                  gr
                                                              
              
                                  
                
                                                                Wurstel
                                                                                          4
                  
                                                              
              
                                  
                
                                                                Ketchup
                                                                                          
                  q.b.
                                                              
              
                                  
                
                                                                Senape
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Quando avete voglia di preparare dei gustosissimi hot dog con cipolle caramellate, per prima cosa preparate le cipolle: pulite le cipolle, ovvero rimuovete gli strati esterni più duri, asportando le estremità e dividendole a metà, quindi affettatele ad uno spessore di circa 1 centimetro.

                      
                                          
                      Trasferite le cipolle in una casseruola aggiungete l'olio extravergine, l'acqua lo zucchero di canna ed il sale; mescolate bene e fate prendere calore.
                      
                                                                                
                    
                    
                    
                
                                                
                  
                    2
                                                                
                                          
                      Coprite con un coperchio e lasciate cuocere a fiamma moderata per 20 minuti, mescolando di tanto in tanto.

                      
                                          
                      Scoperchiate e proseguite la cottura per altri 45 minuti; sempre a fuoco moderato.

                      
                                          
                      Le cipolle si devono asciugare e scurire, durante la cottura mescolatele frequentemente. 

                      
                                          
                      Trascorsi i 45 minuti alzate la fiamma unite sfumate con l'aceto balsamico, fate evaporare velocemente la parte alcolica dell'aceto ed amalgamate il tutto.

                      
                                          
                      Nelle ultime fasi cominceranno ad attaccarsi e sbruciacchiarsi unite quindi pochissima acqua per deglassare il fondo.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Quindi prendete i panini da hot dog e tagliateli a metà, senza però dividerli completamente. Grigliateli leggermemte per pochi istanti su di una griglia bella calda, e teneteli da parte. Incidete leggermente la pelle dei wurstel  e fateli grigliare bene sulla stessa griglia. 
                      
                                                            
                    
                    
                
                                                
                  
                    4
                                                                
                                          
                      A questo punto tutti gli ingredienti sono pronti non vi resta altro che comporre gli hot dog: distribuite all'interno di ogni panino le cipolle caramellate, i wurstel grigliati e infine cospargete a piacere con senape e ketchup, quindi servite.
                      
                                                            
                    
                    
                
                                              
          
                  