DIFFICOLTÀ
molto bassa
Le melanzane a funghetto sono un ottimo contorno, apprezzato soprattutto in estate, è una ricetta facile da realizzare e potrai prepararla anche, con comodità, in anticipo. L'unico problema è che sono talmente buone che spariranno subito! È per questo che ti consigliamo di farne tante! Stesso discorso vale per le nostre imbattibili melanzane sott'olio.

                                                                                      
                
                                                                Melanzane
                                                                                          2
                  
                                                              
              
                                  
                
                                                                Pomodori
                                                                                          160
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Casseruola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare le melanzane a funghetto, taglia le melanzane a tocchetti senza sbucciarle rimuovi il picciolo dalla melanzana, poi tagliala a metà, dividi ancora longitudinalmente e ricava delle fette da circa un paio di centimetri, infine gira di 90 gradi e ricava dei cubetti sempre di 2 cm per lato.

                      
                                          
                      Versa abbondante olio in padella e metti a cuocere le melanzane, lasciale soffriggere mescolando per qualche minuto, finché non si appassiscono. Per accorciare i tempi e ridurre gli odori in cucina preferisco farle così piuttosto che friggerle, ma se vuoi, friggile sommerse nell’olio.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Con il bordo del coltello schiaccia leggermente due spicchi d’aglio e rimuovi la buccia. Aggiungili alle melanzane e lascia cuocere ancora qualche minuto.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Rimuovi l'eventuale picciolo dai pomodori e taglia il frutto a rondelle da 1 cm. se preferisci, puoi anche tagliarli a cubetti. Aggiungi i pomodori alle melanzane, condisci con un ciuffo di basilico, sale e pepe, mescola poi copri con un coperchio. Lascia cuocere a fuoco medio per 5/10 minuti.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Togli il coperchio, dai un’ultima mescolata e poi impiatta. Aggiungi al piatto di melanzane a funghetto qualche foglia fresca di basilico e servile calde.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Le melanzane mi sono venute intrise di olio, come mai?
  							Devi cercare di friggere alla giusta temperatura, alza un pò la fiamma sotto alla padella  e mescola continuamente, mentre le melanzane cuociono, per distribuire bene l'olio sulle melanzane.
  						
  					  						
  							Per quanto tempo si conservano le melanzane a funghetto?
  							In frigorifero, in un contenitore a chiusura ermetica, le melanzane a funghetto si conservano anche per 3 giorni, riscaldale prima di consumarle. 
  						
  					  						
  							Mi sono avanzate delle melanzane a funghetto, cosa posso farci?
  							Potresti farcire dei calzoni di pizza oppure condire la pasta, magari aggiungendo un po' di provola.
  						
  										
				
              
          
                  