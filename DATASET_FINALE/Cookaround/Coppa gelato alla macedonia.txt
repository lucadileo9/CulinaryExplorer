DIFFICOLTÀ
bassa
Coppa gelato alla macedonia: perfetta per una mattinata estiva, una merenda, una festa, questa fantastica coppa di gelato alla macedonia è bella, golosa e rinfrescante. Potete sperimentare diversi mix di frutta fresca, quella che più vi piace, sarà sempre buonissima! Se cercate altre idee per fare un buon gelato, vi diamo anche un altro consiglio: provate questo buonissimo alla mandorla!

                                                                                      
                
                                                                Latte intero
                                                                                          500
                  ml
                                                              
              
                                  
                
                                                                Panna
                                                                                          100
                  ml
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Destrosio
                                                                                          25
                  gr
                                                              
              
                                  
                
                                                                Latte in polvere
                                                                  sostituibile con pari quantità di panna -
                                                                  25
                  gr
                                                              
              
                                  
                
                                                                Farina di carrube
                                                                                          3
                  gr
                                                              
              
                                  
                
                                                                Albicocche
                                                                                          100
                  gr
                                                              
              
                                  
                
                                                                Banane
                                                                  polpa -
                                                                  100
                  gr
                                                              
              
                                  
                
                                                                Fragole
                                                                                          100
                  gr
                                                              
              
                                                                                      Per assemblare le coppe
                                                                      
                
                                                                Macedonia di frutta mista
                                                                                          400
                  gr
                                                              
              
                                                                                                Attrezzature
              
                
                                  Ciotola /                                   Frullatore /                                   Gelatiera /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Riunite in una pentola il latte, lo zucchero, il destrosio ed il latte in polvere (o pari quantità di panna).
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate il latte fino a raggiungere 85°C.

                      
                                          
                      Togliete la base al latte dal fuoco, trasferite il composto in una ciotola fredda a bagnomaria in acqua e ghiaccio ed unitevi la panna e la farina di semi di carrube.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullate il composto con un frullatore ad immersione e riponetelo in frigorifero a riposare per almeno 3 ore.

                      
                                          
                      Trascorso questo tempo, dividete la base in tre ciotole ed unite a ciascuna un tipo diverso di frutta (albicocche, fragole, banane).
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite ciascun gelato in un cestello della gelatiera ed azionate la macchina.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Lasciate mantecare il gelato fino ad ottenere una consistenza piuttosto compatta, ci vorranno circa 40 minuti (la tempistica varia a seconda del modello di gelatiera utilizzata).

                      
                                          
                      Nel frattempo suddividete la macedonia nelle coppette.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Non appena il gelato sarà ben mantecato, distribuite una pallina per ciascun gusto nelle coppette e decorate con altri pezzetti di frutta.

                      
                                          
                      Potrete conservare il gelato non utilizzato in freezer in contenitori di plastica.

                      
                                          
                      Una volta ben mantecato, potrete servire il gelato immediatamente oppure potrete conservarlo in freezer in un contenitore di plastica.
                      
                                                            
                    
                    
                
                                              
          
                              Note
                                
                  
                                        Con le dosi indicate otterrete circa 1,5 kg di gelato.
                  
                
                              
          
                  