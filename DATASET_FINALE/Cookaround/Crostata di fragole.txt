DIFFICOLTÀ
molto bassa
La crostata di fragole è una ricetta dolce tipica della cucina italiana che vanta moltissime ricette golose con le fragole, la torta è preparata con una base di pasta frolla, una crema a piacere, solitamente crema pasticcera, e delle fragole fresche in superficie. La crostata con le fragole è un dolce primaverile, elegante e goloso, perfetto per le occasioni speciali o per una merenda sfiziosa. Nella nostra ricetta con passo passo fotografico, abbiamo deciso di proporla con una pasta frolla all'olio, che non necessita di riposo in frigo, e una crema di ricotta fresca e leggera senza cottura, resa ancora più golosa da uno strato di confettura di fragole. 

                                                Ingredienti per la frolla all'olio di semi 
                                                                      
                
                                                                Farina 00
                                                                                          350
                  gr
                                                              
              
                                  
                
                                                                Zucchero semolato
                                                                                          120
                  gr
                                                              
              
                                  
                
                                                                Olio di semi
                                                                                          80
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Lievito in polvere
                                                                                          7
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                                                                      Ingredienti per il ripieno
                                                                      
                
                                                                Ricotta vaccina
                                                                                          300
                  gr
                                                              
              
                                  
                
                                                                Zucchero a velo
                                                                                          3
                  cucchiai da tavola
                                                              
              
                                  
                
                                                                Marmellata di fragole
                                                                  in alternativa quella di arance -
                                                                  100
                  gr
                                                              
              
                                  
                
                                                                Fragole
                                                                                          500
                  gr
                                                              
              
                                                                                                Attrezzature
              
                
                                  Stampo da crostata                                
              
                          

                    
                            
          
                            Preparazione della pasta frolla
                                
                  
                    1
                                                                
                                          
                      Per ottenere una golosissima crostata di fragole, inizia a preparare la frolla all'olio, procedi in questo modo: in un contenitore inserisci le uova, lo zucchero e l’olio, mescola velocemente con una frustra, poi aggiungi gli ingredienti secchi, la farina, il lievito in polvere per dolci e la vanillina, tutto setacciato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Impasta velocemente nella ciotola con le mani, gli ingredienti si compatteranno con facilità, creando una frolla molto malleabile e setosa. Trasferisci la frolla all’olio su un piano da lavoro mettendo sulla base un foglio di carta forno e una spolverata di farina (poca). Stendi immediatamente la frolla con il mattarello, non ha bisogno di riposo in frigorifero, fai un disco dello spessore di circa mezzo cm.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando il disco di frolla è pronto, per facilitare il lavoro, taglia il disco con lo stampo (dal diametro di 26/28 cm) che andrete a utilizzare per la cottura della crostata. Utilizza la circonferenza dello stampo imprimendo con un po’ di forza sulla frolla in modo da tagliarla, quando hai ottenuto il disco bello liscio, togli lo stampo ed elimina la parte di frolla esterna. Imburra lo stampo per crostata.  Solleva il disco di frolla con la carta forno e giralo sullo stampo. Togli con cura la carta forno e fai aderire bene la frolla allo stampo, modellando con le mani, soprattutto i bordi.

                      
                                          
                      A questo punto bucherella tutta la superficie con i rebbi di una forchetta per evitare che in cottura formi delle antiestetiche bolle. Inforna la base per la crostata a 170°C per circa 30 minuti, nel ripiano centrale del forno, in modalità statica.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                            Preparazione della crostata
                                
                  
                    4
                                                                
                                          
                      Nel frattempo che la base di frolla si cuoce in forno, puoi preparare la crema di ricotta: versa la ricotta in una ciotola capiente, aggiungi lo zucchero a velo, schiaccia con la forchetta per ammorbidirla e, se la gradisci più setosa e senza grumi, passala per qualche secondo con un frullatore ad immersione.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Se la base di frolla è cotta, lo vedi anche dal colore dorato, estraila dal forno e mettila a raffreddare, deve raffreddarsi completamente.

                      
                                          
                      Aggiungi sul fondo della base un sottile strato di marmellata di fragole, lasciane da parte due cucchiai rasi che userai alla fine per lucidare le fragole. Spalma la ricotta sopra la marmellata e livella bene con una spatola, puoi anche farlo in modo non perfetto, infatti se i due ingredienti si amalgamano un po' non è un problema. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Infine sopra lo strato di ricotta, crea uno strato di fragole fresche, taglia a fette le fragole e usa la tua fantasia per sistemarle in modo carino e gradevole da vedere. Puoi disporre le fette di fragole una  accanto all’altra a raggiera, oppure, in modo circolare alternando i sensi.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando hai terminato la disposizione delle fragole, prendi la marmellata che hai messo precedentemente da parte, allungala con un cucchiaio di acqua e mescola velocemente. Quando avrai ottenuto un composto liquido ma ancora gelatinoso, spennellalo sulle fragole. In questo modo le luciderai senza usare la gelatina e le fragole, così protette, non deperiranno troppo velocemente. 

                      
                                          
                      Conserva la crostata in frigo fino al momento di servirla.  
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Alternative 
                                
                  
                                        Puoi usare sia la base di questa crostata con altra frutta, ad esempio pesche, albicocche o ciliegie snocciolate. Buonissima anche in versione invernale con Kiwi, banane o arance al posto delle fragole.
                  
                
                              
          
                  