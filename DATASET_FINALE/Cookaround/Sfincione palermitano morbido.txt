DIFFICOLTÀ
elevata
Lo sfincione palermitano morbido è uno tra i tanti spettacolari piatti tradizionali che ci regala la Sicilia, nello specifico, questa ricetta nasce a Palermo, una pizza in teglia alta, condita con pomodoro, cipolla, caciocavallo e pangrattato, ingredienti semplici per un trionfo di sapore. Le vie di Palermo, a ogni ora del giorno, vengono inondate dai profumi di  molteplici street food come questo sfizioso lievitato. Come ogni ricetta tradizionale, si trovano tantissime varianti dello sfincione palermitano, noi vi proponiamo quella più diffusa.

                                                Ingredienti per l'impasto dello sfincione palermitano
                                                                      
                
                                                                Farina 00
                                                                                          350
                  gr
                                                              
              
                                  
                
                                                                Farina di grano duro o semola
                                                                  sostituibile con farina 00 -
                                                                  150
                  gr
                                                              
              
                                  
                
                                                                Acqua
                                                                                          350
                  gr
                                                              
              
                                  
                
                                                                Lievito di birra
                                                                                          15
                  gr
                                                              
              
                                  
                
                                                                Olio extravergine d'oliva (EVO)
                                                                                          1
                  cucchiaio da tavola
                                                              
              
                                  
                
                                                                Sale
                                                                                          8
                  gr
                                                              
              
                                  
                
                                                                Zucchero
                                                                                          5
                  gr
                                                              
              
                                                                                      Ingredienti per il condimento dello sfincione palermitano
                                                                      
                
                                                                Cipolle
                                                                                          4
                  
                                                              
              
                                  
                
                                                                Pomodoro pelato
                                                                                          400
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Peperoncino rosso piccante
                                                                                          
                  q.b.
                                                              
              
                                  
                
                                                                Caciocavallo
                                                                                          200
                  gr
                                                              
              
                                  
                
                                                                Alici o Acciughe sott'olio
                                                                                          20
                  gr
                                                              
              
                                  
                
                                                                Pangrattato
                                                                                          100
                  gr
                                                              
              
                                  
                
                                                                Pecorino  grattugiato
                                                                                          30
                  gr
                                                              
              
                                  
                
                                                                Origano essiccato
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione dello sfincione palermitano morbido sono previsti due tempi di lievitazione. Iniziate subito creando l’impasto base per lo sfincione. In una terrina capiente versate le due farine setacciate. Aggiungete, il sale e lo zucchero. Mescolate con un cucchiaio di legno. Riscaldate qualche secondo l’acqua nel forno a microonde, deve essere appena tiepida. Aggiungete il lievito di birra sbriciolandolo tra le mani. Mescolate con un cucchiaio fino a quando non sarà sciolto. Aggiungete l’acqua con lievito alle farine e iniziate a impastare con le mani.Lavorate l’impasto con le mani per circa 10 minuti. Gli ingredienti si compatteranno. Il risultato sarà un impasto molto idratato e molle. Questa caratteristica aiuterà lo sfincione palermitano a essere molto soffice e areato. Coprite con uno strofinaccio e lasciate lievitare per due ore in un luogo asciutto e caldo.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Affettate sottilmente le cipolle. Riponetele in un tegame con un generoso filo di olio di oliva. Fate soffriggere la cipolla fin quando non si sarà ammorbidita. Aggiungete il pomodoro pelato, se utilizzate quello con pomodori interi, schiacciateli tra le mani. Aggiungete sale, pepe e una spolverata di peperoncino. Mescolate e lasciate cuocere circa 15 minuti. A fine cottura assaggiate e aggiustate di sale e di pepe. Lasciate raffreddare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trascorse le due ore, l’impasto dovrebbe esser raddoppiato, se così non fosse, aspettate fino al suo raddoppio. Oleate una teglia grande quadrata o la leccarda del forno. Versate l’impasto sulla teglia e con le mani oleate, senza stressare troppo l’impasto, allargatelo fino a coprire l’intera superficie. Coprite e lasciate lievitare altre due ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Trascorse le due ore tagliate a dadini il caciocavallo. Affondate ogni pezzettino nell’impasto dello sfincione. Procedete allo stesso modo con pezzetti di acciughe. Aggiungete il sugo di cipolle, distribuendo con una forchetta le cipolle su tutto lo sfincione.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Spolverate tutta la superficie con il pangrattato. Dopo aggiungete il pecorino grattugiato. Distribuite sul pangrattato, l’origano. In ultimo, irrorate tutta la superficie con un filo di olio di Oliva. Infornate il vostro sfincione palermitano a 220° C in modalità statica nel ripiano centrale. Dopo 15 minuti controllate che la base sia dorata e che sulla superficie si sia creata una succulenta crosticina croccante. Servite il vostro sfincione palermitano morbido ben caldo.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Potete conservare lo sfincione palermitano in frigorifero, chiuso in un contenitore ermetico, fino a 3 giorni. E' possibile anche congelarlo dopo la cottura. Quando vorrete consumarlo, potete riporre lo sfincione palermitano nel forno, direttamente congelato.
                  
                
                              
          
                              Consiglio
                                
                  
                                        Se non avete a disposizione la semola di grano di grano duro, potete sostituire con la stessa quantità di farina 00.
                  
                
                              
          
                  