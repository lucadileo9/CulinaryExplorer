DIFFICOLTÀ
media
I tortiglioni alla mediterranea hanno un nome evocativo ma poco preciso nell'indicare quali ingredienti sono utilizzati. Specifichiamo che si tratta di un primo piatto con le verdure, ma non le solite verdure light, leggerine, quasi ospedaliere, tutt'altro! Sono verdure fritte che vengono poi ripassate insieme nel pomodoro, un mix tra una caponata e una norma.

                                                                                      
                
                                                                Tortiglioni
                                                                                          400
                  gr
                                                              
              
                                  
                
                                                                Cipolle
                                                                                          1
                  
                                                              
              
                                  
                
                                                                Peperoni rossi
                                                                                          1
                  
                                                              
              
                                  
                
                                                                Zucchine
                                                                                          1
                  
                                                              
              
                                  
                
                                                                Melanzane
                                                                                          1
                  
                                                              
              
                                  
                
                                                                Olio per friggere
                                                                                          
                  q.b.
                                                              
              
                                  
                
                                                                Pomodori pelati
                                                                                          400
                  gr
                                                              
              
                                  
                
                                                                Provolone
                                                                                          40
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare i tortiglioni alla mediterranea dovrete partire dalla preparazione delle verdure. Come prima cosa dovrete prendere la cipolla, eliminare gli strati esterni secchi che costituiscono la buccia ed affettarla piuttosto finemente.

                      
                                          
                      Passate, quindi, al peperone che dovrete lavare, tagliare in falde, ben pulite dai semini e dai filamenti bianchi che ne limitano la digeribilità e successivamente tagliarlo a listarelle.

                      
                                          
                      Procedete con la pulizia della zucchina che dovrà essere spuntata e tagliata a rondelle (mezze rondelle se è bella cicciotta).

                      
                                          
                      Infine, lavate e cubettate la melanzana e mettete tutte le verdure da parte.
                      
                                                                                
                    
                    
                    
                
                                                
                  
                    2
                                                                
                                          
                      Ora fate scaldare un bel giro d'olio extravergine d'oliva in una padella molto capiente, infatti alla fine dovrà contenere tutte le verdure cotte insieme al pomodoro.

                      
                                          
                      Aggiungete all'olio la cipolla che dovrete far soffriggere senza farle prendere troppo colore. 

                      
                                          
                      Unite alla padella anche i peperoni tagliati a listarelle e proseguite nella cottura delle verdure aggiungendo, qualora fosse necessario per evitare che si brucino, poca acqua calda.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      A parte, in un'altra padella, fate scaldare abbondante olio per fritture e quando sarà ben caldo, friggete le zucchine. Quando le zucchine saranno dorate, potrete scolarle e farle asciugare dall'olio in eccesso.

                      
                                          
                      Friggete anche la melanzana fino a doratura e fate scolare anch'essa affinchè si possa asciugare dall'olio in eccesso.
                      
                                                            
                    
                    
                
                                                
                  
                    4
                                                                
                                          
                      Ora non vi resta che unire le verdure fritte e scolate ai peperoni in padella e far insaporire per un paio di minuti. Nel frattempo aprite la scatola di pomodori pelati e versatene tutto il contenuto in padella con le verdure.

                      
                                          
                      Secondo noi non è necessario in questo caso frullare i pomodori pelati, potete aggiungerli interi, si sfalderanno in cottura e sarà piacevole trovarne qualche pezzetto qua e la.

                      
                                          
                      Fate cuocere il sugo per almeno una decina di minuti regolando di sale.
                      
                                                            
                    
                    
                
                                                
                  
                    5
                                                                
                                          
                      Portate a bollore una pentola d'acqua, quindi aggiungete il sale grosso e i tortiglioni che dovranno cuocere al dente. 

                      
                                          
                      Scolate la pasta e trasferitela in padella con il condimento, mescolate bene per condire.

                      
                                          
                      Per legare ulteriormente il sugo potrete aggiungere un mestolo d'acqua di cottura della pasta ricca d'amido e terminare la cottura della pasta in padella fino a completa riduzione del sugo.
                      
                                                            
                    
                    
                
                                                
                  
                    6
                                                                
                                          
                      Servite i tortiglioni alla mediterranea ben caldi con una bella grattugiata di provolone.
                      
                                                            
                    
                    
                
                                              
          
                  