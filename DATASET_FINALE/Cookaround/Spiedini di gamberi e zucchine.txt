DIFFICOLTÀ
bassa
Questa ricetta degli spiedini di gamberi e zucchine è una ricetta semplice ma non banale. Si tratta di spiedini leggeri e direi quasi dietetici ma assolutamente ricchissimi di gusto e direi quasi golosi, per la serie che uno tira l'altro.

                                                                                      
                
                                                                Zucchine
                                                                  piccole -
                                                                  4
                  
                                                              
              
                                  
                
                                                                Gamberi
                                                                  sgusciati -
                                                                  500
                  gr
                                                              
              
                                  
                
                                                                Panko
                                                                  o pangrattato rustico -
                                                                  150
                  gr
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare degli ottimi spiedini di gamberi dovrete dedicarvi come prima cosa ai gamberi: dovrete sgusciarli lasciando la sola coda, quindi dovrete pazientemente incidere il dorso e rimuovere il budellino nero che altro non è che l'intestino del crostaceo.

                      
                                          
                      Successivamente passate alle zucchine: dopo averle ben lavate, rimuovete le due estremità ed aiutandovi con un pelapatate per rendere l'operazione più agevole, dovrete ruderle a strisce lunghe e sottili, quindi procedete affettandole in senso longitudinale.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Per rendere i vostri spiedini più carini noi abbiamo pensato a confezionarli come vi descrivo qui di seguito: prendete una striscia di zucchina e iniziate ad infilzarla da un'estremità, quindi infilzate una coda di gambero. A questo punto dovrete far fare un'onda alla zucchina e infilzatela nuovamente.

                      
                                          
                      Aggiungete un'altra coda di gambero e procedete nuovamente con la zucchina piegandola, stavolta, dal lato opposto. Se una striscia di zucchina non dovesse bastare potrete continuare lo spiedino infilzando una seconda striscia partendo sempre da un'estremità.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Versate il panko in una teglia e rotolatevi gli spiedini che dovranno essere completamente ricoperti di panko, proprio come si fa con la panatura classica, solo che stavolta non c'è l'uovo.
                      
                                                            
                    
                    
                
                                                
                  
                    4
                                                                
                                          
                      Scaldate il forno ventilato a 200°C e mentre si scalda terminate di preparare gli spiedini: disponeteli su di una teglia cercando di mantenerli sospesi e non a contatto con il fondo della stessa, salateli adeguatamente ed irrorateli con olio extravergine d'oliva

                      
                                          
                      Infornate gli spiedini e lasciateli cuocere per circa 10 minuti, quindi accendete il grill e lasciateli dorare per altri 3-4 minuti o fino a che non abbiate raggiunto la doratura che preferite.
                      
                                                            
                    
                    
                
                                                
                  
                    5
                                                                
                                          
                      Servite gli spiedini ancora ben caldi e croccanti accompagnandoli con delle fettine di limone.
                      
                                                            
                    
                    
                
                                              
          
                  