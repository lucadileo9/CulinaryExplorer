DIFFICOLTÀ
bassa


                                                Per la crema di zucca
                                                                      
                
                                          400 g di zucca
                                      
              
                                  
                
                                          1/2 cipolla
                                      
              
                                  
                
                                          500 ml di brodo vegetale.
                                      
              
                                                                                      Per il riso
                                                                      
                
                                          280 g di riso carnaroli
                                      
              
                                  
                
                                          50 g di porcini secchi
                                      
              
                                  
                
                                          1 spicchio di aglio
                                      
              
                                  
                
                                          1/2 bicchiere di vino bianco
                                      
              
                                  
                
                                          1 cipolla
                                      
              
                                  
                
                                          600 ml di brodo vegetale
                                      
              
                                  
                
                                          4 cucchiai di parmigiano grattugiato
                                      
              
                                  
                
                                          3 cucchiai di olio extravergine di oliva.
                                      
              
                                                                                      Per le cialde di parmigiano
                                                                      
                
                                          parmigiano grattugiato q.b.
                                      
              
                                                                                                Attrezzature
              
                
                                  Casseruola /                                   Frullatore ad immersione /                                   Microonde /                                   Padella /                                   Piatto                                
              
                          

                    
                            Preparazione
                                
                  
                    1
                                                                
                                          
                      Prendete i porcini e metteteli in ammollo in acqua. Tritate l'aglio e mettetelo a rosolare in una casseruola con un goccio di olio extravergine di oliva.

                      
                                          
                      Nel frattempo pulite i funghi e tagliateli a pezzetti, uniteli all'aglio e aggiungete anche una parte dell'acqua in cui sono stati messi a bagno, avendo cura di filtrarla con una garza a maglie fini, salate, pepate e portate a cottura.

                      
                                          
                      In un piatto versate un leggero strato di parmigiano grattugiato e mettetelo in microonde alla massima temperatura, appena si sarà sciolto toglietelo e attendete qualche secondo per modellarlo al fine di ottenere un cannolo. Lasciatelo raffreddare.

                      
                                          
                      Tritate una cipolla e versatela in una casseruola con un goccio di olio extravergine di oliva, fatela rosolare e unite il riso. Tostatelo per qualche minuto e aggiungete il vino bianco, fatelo evaporare e unite il brodo poco per volta.

                      
                                          
                      A metà cottura del riso unite i porcini. Finite di cuocere e toglietelo dal fuoco, lasciandolo mantecare con un ricciolo di burro.

                      
                                          
                      Mentre il riso manteca, preparate la crema di zucca. Mettete a rosolare mezza cipolla in una padella, aggiungete la zucca, precedentemente tagliata a cubetti e il brodo vegetale. Portate a cottura e andate a frullare il composto con un mixer ad immersione.

                      
                                          
                      Scaldate la crema di zucca ottenuta ed andatela a versare a specchio sul piatto, adagiate il risotto sopra e spolverizzatelo con del parmigiano grattugiato.

                      
                                          
                      Unite alla composizione del piatto le cialde di parmigiano e servite.
                      
                                                                                
                    
                    
                    
                
                                              
          
                  