DIFFICOLTÀ
molto bassa
L'insalata di pollo e avocado è un piatto fresco e gustoso, perfetto per l'estate o per una pausa pranzo leggera e nutriente. Come la maggior parte delle insalate, si prepara in pochi minuti con ingredienti semplici e naturali.

                                                                                      
                
                                                                Petto di pollo
                                                                                          400
                  gr
                                                              
              
                                  
                
                                                                Pomodorini
                                                                                          300
                  gr
                                                              
              
                                  
                
                                                                Avocado
                                                                                          1
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Insalata
                                                                  quella che preferisci -
                                                                  
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Taglia il petto di pollo a metà e poi a tocchetti non molto spessi, decidi tu quale sia la misura di tuo gradimento, considera che se riduci la carne a strisce piccole, poi potrai evitare di usare il coltello mentre sei a tavola. 

                      
                                          
                      Scalda una padella antiaderente o una bistecchiera e fai cuocere le strisce di petto di pollo senza aggiungere condimenti. Cuoci da un lato e poi, con l'aiuto di una spatola gira la carne e cuoci dall'altro lato. 

                      
                                          
                      Quando il petto di pollo sarà ben cotto, mettilo da parte così si raffredda. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lava i pomodorini, togli l'eventuale picciolo e tagliali tutti a spicchi, mettili in una ciotola. Lava l'avocado, taglialo a metà, togli l'osso centrale e, con l'aiuto di un cucchiaio fatto passare tra polpa e buccia, rimuovi quest'ultima dal frutto. Taglia la polpa a cubetti, mettili in una ciotola e spruzzali con succo di limone per evitare che anneriscano. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara un condimento a base di limone, sale e olio ed emulsiona con una forchetta. Lava e taglia a strisce anche l'insalata. A questo punto il pollo si è raffreddato, puoi metterlo in un piatto da portata con l'insalata, l'avocado, i pomodorini. Condisci con l'emulsione di limone e mescola bene per far insaporire in modo uniforme. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Curiosità sull'avocado 
                                
                  
                                        L'avocado è un frutto esotico dalle molte proprietà benefiche per la nostra salute. Ecco alcuni dei suoi effetti positivi:

L'avocado è ricco di grassi insaturi, detti anche grassi buoni, che aiutano a ridurre il colesterolo cattivo (LDL) e i trigliceridi nel sangue, favorendo il colesterolo buono (HDL) e proteggendo il cuore. 
Questo frutto è ricco anche di potassio, un minerale che regola la pressione sanguigna e previene l'ipertensione
Inoltre, l'avocado è una buona fonte di fibre, che favoriscono la digestione, il senso di sazietà e di conseguenza favorisce la perdita di peso
L'avocado è ricco di vitamine, in particolare vitamina C, vitamina E, vitamina K e acido folico, inoltre, contiene anche antiossidanti, come i carotenoidi e i flavonoidi, che combattono i radicali liberi e prevengono l'invecchiamento cellulare e le malattie croniche
infine ci piace ribadire che l'avocado ha proprietà anti-infiammatorie, grazie alla presenza di fitosteroli e polifenoli. 

Come vedi, è sempre utile avere un avocado in casa! 
                  
                
                              
          
                  