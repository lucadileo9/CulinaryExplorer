DIFFICOLTÀ
media
L'orata con le cozze è uno di quei classici piatti di pesce che fanno gola a tutti! Una portata a "tutto mare", il pesce in umido viene accostato ad un saporitissimo sugo ricco di cozze. Un ottimo secondo per un pranzo o una cena a base di pesce. E se volete fare proprio un'ottima figura, vi diamo un suggerimento per abbinarci un primo piatto dal gusto notevole: linguine con vongole e bottarga, stupendo! 

                                                                                      
                
                                                                Orata
                                                                  di 1 kg -
                                                                  1
                  
                                                              
              
                                  
                
                                                                Cozze
                                                                                          500
                  gr
                                                              
              
                                  
                
                                                                Pomodoro pelato
                                                                  a pezzetti -
                                                                  200
                  gr
                                                              
              
                                  
                
                                                                Olio extravergine d'oliva (EVO)
                                                                                          100
                  ml
                                                              
              
                                  
                
                                                                Maggiorana
                                                                                          1
                  ciuffo
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Carta assorbente /                                   Colino /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Quando volete fare a ricetta dell''orata con le cozze, raschiate le cozze e lavatele, poi fatele aprire in un tegame con tre cucchiai d'olio, a fuoco vivo e a recipiente coperto.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Estraete i molluschi dai gusci, eliminando quelli rimasti chiusi e tenendone da parte alcuni interi per decorare, raccoglieteli in una ciotola e filtrate il liquido di cottura.

                      
                                          
                      Squamate l'orata, svuotatela, lavatela ed asciugatela tamponandola delicatamente con carta da cucina; insaporitela con un pizzico di sale e pepe internamente e all'esterno.

                      
                                          
                      Scaldate in un tegame l'olio rimasto e la maggiorana e fatevi dorare l'orata 5 minuti per parte.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungete i pomodori e, dopo due minuti, il liquido delle cozze e un pizzico di sale cuocendo per altri 8 minuti, finchè la salsa sarà ridotta alla metà.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite le cozze, tenendone da parte alcune e fate addensare ancora un poco.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Disponete l'orata irrorata con la salsa di cottura su un piatto da portata, adagiate sopra qualche cozza tenuta da parte, con e senza guscio e servite in tavola.
                      
                                                            
                    
                    
                
                                              
          
                  