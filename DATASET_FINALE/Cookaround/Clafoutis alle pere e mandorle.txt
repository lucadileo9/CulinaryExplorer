DIFFICOLTÀ
molto bassa
Il clafoutis alle pere e mandorle è una versione in cui viene particolarmente esaltato il gioco di consistenze che rende questo dolce così gradevole al palato.La morbidezza della pera si contrappone alla croccantezza della mandorla: una vera delizia per il palato e per gli occhi. Il clafoutis alle pere è un dolce facile economico e super buono adatto anche a chi non ha molta dimestichezza con i dolci o magari vuole preparare qualcosa di buono senza perdere molto tempo. La presenza delle pere rende questa preparazione molto profumata ed è anche adatta per la merenda dei bambini poiché si tratta di una torta morbida e gustosa. Provate questa ricetta e se vi è piaciuta vi consigliamo anche la versione con le ciliegie: davvero ottimo!! Se questa ricetta ti è piaciuta prova anche le pere al vapore cinesi: buonissime!

                                                                                      
                
                                                                Pere
                                                                                          4
                  
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Zucchero
                                                                                          180
                  gr
                                                              
              
                                  
                
                                                                Vanillina
                                                                                          1
                  bustina
                                                              
              
                                  
                
                                                                Farina di mandorle
                                                                                          60
                  gr
                                                              
              
                                  
                
                                                                Maizena
                                                                                          35
                  gr
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Latte intero
                                                                                          450
                  ml
                                                              
              
                                  
                
                                                                Mandorle in scaglie
                                                                                          50
                  gr
                                                              
              
                                                                                                Attrezzature
              
                
                                  Forno /                                   Frusta elettrica                                
              
                          

                    
                            
          
                            Preparazione
                                
                  
                    1
                                                                
                                          
                      Il clfaoutis è un dolce dell'ultimo momento, velocissimo da preparare e da cuocere quindi accendete subito il forno a 200°C ed imburrate uno stampo, preferibilmente rotondo da 23 cm di diametro.

                      
                                          
                      Essendo il clafoutis un dolce da servire in tavola senza doverlo sformare, scegliete uno stampo che sia carino da portare in tavola.

                      
                                          
                      Mentre il forno si scalda, mettete in una ciotola le uova e lo zucchero quindi sbattete bene con una frusta fino ad ottenere un composto chiaro e spumoso.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete, a questo punto, il latte.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Unite la farina di mandorle e successivamente la maizena.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ultimate con un pizzico di sale e la vanillina.

                      
                                          
                      Prendete lo stampo imburrato e disponetevi le pere sbucciate, denocciolate e tagliate in quarti.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Versateci sopra la pastella appena preparata.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Infornate per 40 minuti o fino a che uno stecchino ne esca pulito.

                      
                                          
                      A 5 minuti dal termine della cottura, spolverate il clafoutis con scaglie di mandorla e rimettete in forno con il grill acceso per tostare le mandorle in superficie.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Portate il dolce in tavola ancora nello stampo dove è stato cotto e lasciate che ciascun commensale possa servirsi direttamente dallo stampo.
                      
                                                            
                    
                    
                
                                              
          
                              Consiglio
                                
                  
                                        Posso utilizzare qualunque tipo di pera?
Si vanno bene un po' tutte, l'importante è che siano mature al punto giusto.
Quanto tempo si può conservare?
Puoi conservare il clafoutis con pere e mandorle per tre giorni al massimo.
Posso surgelare questo dolce?
Sì, un po' di profumo lo perderà ma sarà buono lo stesso.
 
                  
                
                              
          
                  