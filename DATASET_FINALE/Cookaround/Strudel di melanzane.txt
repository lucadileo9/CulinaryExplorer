DIFFICOLTÀ
bassa
Lo strudel di melanzane arricchito con abbondante scamorza e prosciutto cotto, è una variante salata dello strudel, il tipico dolce austriaco a base di pasta tirata e mele. In questa ricetta, la usiamo pasta sfoglia che farciamo con un ripieno di melanzane, prosciutto cotto e scamorza, puoi scegliere tra quella affumicata e quella dolce, il risultato finale sarà un rustico salato filante e saporito. Lo strudel di melanzane è un piatto ideale da servire come antipasto o come secondo, accompagnato da una fresca insalata.

                                                                                      
                
                                                                Pasta sfoglia rettangolare
                                                                  rotolo -
                                                                  1
                  
                                                              
              
                                  
                
                                                                Melanzana
                                                                  tonda -
                                                                  1
                  
                                                              
              
                                  
                
                                                                Prosciutto cotto
                                                                                          120
                  gr
                                                              
              
                                  
                
                                                                Scamorza
                                                                                          120
                  gr
                                                              
              
                                  
                
                                                                Latte
                                                                                          4
                  cucchiai da tavola
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco le istruzioni da seguire per cucinare un buonissimo strudel di melanzane e prosciutto con la pasta sfoglia: inizia col lavare la melanzana rotonda, poi tagliala a fette sottili e cuocile in una bistecchiera o in una padella antiaderente qualche minuto per lato. Metti le fettine di melanzana grigliate in un piatto e lasciale raffreddare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Togli il rotolo di pasta sfoglia dal frigo almeno cinque minuti prima di utilizzarlo per evitare che si spezzi quando lo srotoli. Quindi aprilo delicatamente lasciando la pasta sfoglia sulla carta da forno in dotazione. Adagia le fette di melanzana sopra la sfoglia, quindi metti sopra quelle di prosciutto, infine termina con le fette di scamorza.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aiutandoti con la carta forno, arrotola la pasta sfoglia sul ripieno, forma un bel filone imbottito. fai pressione sui bordi con le dita per sigillare il ripieno all'interno dello strudel. Con un coltello affilato a lama liscia, pratica dei tagli obliqui sulla superficie superiore dello strudel di melanzane, in questo modo il vapore che si forma in cottura all'interno della sfoglia avrà una via di fuga e l'interno non sarà troppo umido. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Spennella lo strudel con del latte. Preriscalda il forno statico a 180°C inforna e cuoci per circa 20-25 minuti.Trascorso questo tempo, se in superficie si è formata la caratteristica colorazione dorata, lo strudel di melanzane è cotto, quindi sfornalo. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Varianti
                                
                  
                                        Prova a sostituire la scamorza con la mozzarella e il prosciutto cotto con dei pomodori rossi tagliati a cubetti, avrai un buonissimo e fresco strudel alla caprese!
                  
                
                              
          
                  