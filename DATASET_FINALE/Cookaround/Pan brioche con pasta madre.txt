DIFFICOLTÀ
bassa
Super soffice e burroso il pan brioche con pasta madre è un lievitato da fare a casa talmente morbido e profumato che diventa il re delle colazioni e delle merende. Leggermente dolce, tagliato a fette si accompagna benissimo a qualsiasi marmellata o confettura, ma anche a una crema spalmabile alle nocciole e persino solo con burro e zucchero. Preparato con lievito madre si mantiene soffice per più giorni ed è molto più digeribile grazie ad una lievitazione più lenta. Potete profumarlo con la vaniglia, con la scorza di limone o l’anice, qualsiasi aroma sceglierete, la vostra casa profumerà di buono durante la cottura e conquisterà tutti.

                                                                                      
                
                                                                Pasta madre rinfrescata
                                                                                          150
                  gr
                                                              
              
                                  
                
                                                                Farina 0
                                                                                          500
                  gr
                                                              
              
                                  
                
                                                                Latte intero
                                                                                          250
                  ml
                                                              
              
                                  
                
                                                                Uovo
                                                                                          1
                  
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Burro
                                                                                          100
                  gr
                                                              
              
                                  
                
                                                                Estratto di vaniglia
                                                                                          1
                  cucchiaio da tè
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Latte intero
                                                                  per spennellare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare il pan brioche con pasta madre partiamo dalla pasta madre che deve essere rinfrescata. Quando arriva al doppio del proprio volume, prendiamone 150 gr e mettiamola nella planetaria, o nell’impastatrice, con la farina e il latte e cominciamo a impastare.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il latte sarà stato assorbito uniamo l’uovo e lo zucchero. Lavoriamo ancora l’impasto. Quando sarà ben legato uniamo il burro a tocchetti, quindi il sale e la vaniglia.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Impastiamo a lungo fino ad avere un impasto incordato e ben liscio. Togliamolo dall’impastatrice e mettiamolo a lievitare in una terrina coperto da un panno. Ci vorranno circa 4 ore.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando la pasta sarà ben lievitata, mettiamola su un piano da lavoro, sgonfiamola e dividiamola in 2 parti. Con ogni parte formiamo un filone che dividiamo in 3 strisce.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Intrecciamo la pasta brioche e poniamo le due trecce ottenute su carta forno. Adagiamo le trecce in due stampi per plumcake  ( da 25.5x 11.5  cm) e lasciamo nuovamente lievitare.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Quando le due trecce saranno ben lievitate spennelliamole con del latte. Preriscaldiamo il forno statico a 180°. Inforniamo e cuociamo per circa 40 minuti ponendo nella parte medio bassa del forno. Lasciamo raffreddare negli stampi. Serviamo il pan brioche con pasta madre a fette
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        il pan brioche con pasta madre si conserva per qualche giorno in un contenitore chiuso o in un sacchetto. Lo possiamo congelare, magari già tagliato a fette, e basterà scaldarlo un po’ in forno o lasciarlo scongelare a temperatura ambiente per ritrovare la fragranza.
                  
                
                              
          
                              Conservazione
                                
                  
                                        Il pan brioche con pasta madre si può preparare anche con lievito di birra. Basterà scioglierne 8 gr in 50 ml di acqua, impastare 100 gr di farina 0 e poco zucchero ottenendo un panetto. Quando il panetto sarà ben lievitato possiamo usarlo al posto della pasta madre. Possiamo dare delle forme differenti al pan brioche, anche singoli pani. Possiamo inoltre arricchirlo con gocce di cioccolato.
                  
                
                              
          
                  