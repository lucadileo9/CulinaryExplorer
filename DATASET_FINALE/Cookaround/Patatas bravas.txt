DIFFICOLTÀ
bassa
Le patatas bravas sono un piatto tipico della Spagna, che consiste in patate fritte e condite con una salsa piccante. Le patatas bravas sono molto popolari come stuzzichino da accompagnare con una birra o un bicchiere di vino. Il nome "bravas" significa "selvagge" e si riferisce al gusto forte e speziato della salsa, che può variare a seconda della regione e della ricetta. La salsa piccante delle patatas bravas è solitamente a base di pomodoro, peperoncino, paprika, aceto e aglio, ma ci sono anche versioni che usano la maionese o altri ingredienti. Le patatas bravas sono un piatto semplice e gustoso, puoi prepararle facilmente in casa con pochi ingredienti e seguendo la nostra ricetta con passo passo fotografico. 

                                                                                      
                
                                                                Patate
                                                                                          1
                  kg
                                                              
              
                                  
                
                                                                Olio di semi
                                                                                          1
                  l
                                                              
              
                                                                                      Ingredienti per la salsa
                                                                      
                
                                                                Acqua
                                                                                          200
                  gr
                                                              
              
                                  
                
                                                                Cipolla
                                                                                          100
                  gr
                                                              
              
                                  
                
                                                                Salsa di pomodoro
                                                                                          50
                  gr
                                                              
              
                                  
                
                                                                Aglio
                                                                                          1
                  spicchio
                                                              
              
                                  
                
                                                                Paprika dolce
                                                                                          1
                  pizzico
                                                              
              
                                  
                
                                                                Farina 00
                                                                                          1
                  cucchiaio da tavola
                                                              
              
                                  
                
                                                                Peperoncino in polvere
                                                                                          1
                  pizzico
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Aceto
                                                                                          1
                  cucchiaio da tavola
                                                              
              
                                  
                
                                                                Erba cipollina
                                                                  facoltativa  -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Ecco come preparare le patatas bravas per delle tapas spagnole perfette!

                      
                                          
                      Sbuccia le patate e lavale accuratamente sotto l’acqua corrente, tagliale a cubetti, tienile nell’acqua fredda, che andrai a cambiare di tanto in tanto, in questo modo le patate perderanno buona parte dell'amido che potrebbero renderle collose in frittura.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mentre tieni le patate nella ciotola, inizia a preparare la salsa tipica delle patatas bravas.

                      
                                          
                      Prendi una padella antiaderente, trita una cipolla da 100 g. circa e falla rosolare in padella con un filo di olio extravergine.

                      
                                          
                      Trita anche lo spicchio d’aglio e aggiungilo alla cipolla mentre sta rosolando.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Aggiungi anche, un cucchiaio di paprika dolce, il peperoncino i polvere, un cucchiaio di farina e il sale necessario, mescola.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Aggiungi in padella la salsa di pomodoro, l’aceto e l’acqua, mescola tutto e fai cuocere per 5 minuti circa. Quando avrai ottenuto una salsa cremosa spegni la fiamma, versa tutto nel boccale di un mixer a immersione e frulla fino ad ottenere una salsa liscia cremosa. Trasferisci la salsa in una ciotola e tienila da parte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Asciuga le patate con un canovaccio da cucina, versale in una padella capiente in abbondante olio caldo e cuocile per una decina di minuti, o comunque fino a completa doratura. Scola le patate e versale in una ciotola su carta assorbente, in modo da perdere l’olio in eccesso.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Servi le patate con la salsa preparata e a piacere aggiungi sale e erba cipollina.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  