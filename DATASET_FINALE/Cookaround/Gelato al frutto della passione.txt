DIFFICOLTÀ
bassa
Il gelato al frutto della passione vi stupirà per il suo gusto esotico e tropicale. Profumato, dolcissimo ma con una nota acidula tipica, questo delizioso frutto contiene molti antiossidanti, quindi potremo addurre la scusa dell'effetto "anti-invecchiamento" quando verremo sorpresi a divorare esagerate quantità di gelato! I tipici semi abbondanti nella polpa, caratterizzano anche esteticamente questo gelato dal sapore esotico. Porvatelo vi piacerà senz'altro e piacerà anche molto ai vostri ospiti che di certo chiederanno il bis! E se amate fare da voi queste preparazioni vi suggeriamo anche un altro gusto molto buono e delicato: che ne dite di fare il gelato alle mandorle? 

                                                                                      
                
                                                                Latte intero
                                                                                          500
                  ml
                                                              
              
                                  
                
                                                                Panna
                                                                                          100
                  ml
                                                              
              
                                  
                
                                                                Zucchero
                                                                                          120
                  gr
                                                              
              
                                  
                
                                                                Destrosio
                                                                                          25
                  gr
                                                              
              
                                  
                
                                                                Latte in polvere
                                                                  sostituibile con pari quantità di panna -
                                                                  25
                  gr
                                                              
              
                                  
                
                                                                Farina di carrube
                                                                                          3
                  gr
                                                              
              
                                  
                
                                                                Frutto della passione
                                                                  polpa -
                                                                  400
                  gr
                                                              
              
                                                                                                Attrezzature
              
                
                                  Ciotola /                                   Frullatore ad immersione /                                   Gelatiera /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Riunite in una pentola il latte, lo zucchero, il destrosio ed il latte in polvere (o pari quantità di panna).
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Scaldate il latte fino a raggiungere 85°C.

                      
                                          
                      Togliete la base al latte dal fuoco, trasferite il composto in una ciotola fredda a bagnomaria in acqua e ghiaccio ed unitevi la panna e la farina di carrube.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Frullate il composto con un frullatore ad immersione e riponetelo in frigorifero a riposare per almeno 3 ore.

                      
                                          
                      Trascorso questo tempo, unite alla base per gelato la polpa del frutto della passione.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Trasferite la base del gelato al frutto della passione nei cestelli della gelatiera ed azionatela.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Lasciate mantecare il gelato fino ad ottenere una consistenza piuttosto compatta, ci vorranno circa 40 minuti (la tempistica varia a seconda del modello di gelatiera utilizzata).

                      
                                          
                      Una volta ben mantecato, potrete servire il gelato immediatamente oppure potrete conservarlo in freezer in un contenitore di plastica.
                      
                                                            
                    
                    
                
                                              
          
                              Note
                                
                  
                                        Con le dosi indicate otterrete circa 1,5 kg di gelato.
                  
                
                              
          
                  