DIFFICOLTÀ
molto bassa
La ricetta di oggi è ideale per un primo piatto estivo leggero. La pasta al salmone e crema di zucchine è cucinata senza l'aggiunta di panna, pur essendo di consistenza cremosa. Ogni volta che desideri un piatto leggero ma gustoso, questa ricetta a base di pesce e zucchine fresche, si rivela perfetta!

                                                                                      
                
                                                                Salmone fresco
                                                                                          400
                  gr
                                                              
              
                                  
                
                                                                Zucchine
                                                                  (preferibilmente bianche) -
                                                                  200
                  gr
                                                              
              
                                  
                
                                                                Penne rigate
                                                                                          160
                  gr
                                                              
              
                                  
                
                                                                Cipolla bianca
                                                                                          20
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe bianco
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la pasta al salmone e crema di zucchine per prima cosa prendi il trancio di salmone, lavalo ed asciugalo. Elimina la pelle esterna ed il centro osseo con le eventuali lische. Metti una padella antiaderente sul fuoco, a fiamma medio bassa, e appoggiaci il salmone, lascialo cuocere 3 minuti per lato finché non sarà dorato quindi aggiusta di sale e pepe.
                      
                                                              
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Porta a bollore abbondante acqua salata, lava le zucchine e spuntale, quindi tagliale a pezzi spessi 1 cm. Taglia a fette la cipolla e versala con le zucchine dentro l’acqua bollente, lascia cuocere 5 minuti dalla ripresa del bollore, poi scola le verdure e frullale fino ad ottenere una crema liscia, quindi regola di sale e pepe.
                      
                                                              
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nella stessa acqua di cottura delle zucchine cuoci anche la pasta, scolala quando sarà al dente. Taglia il salmone a pezzetti grossolani e fai saltare la pasta scolata nella stessa padella di cottura del salmone, unisci la crema di zucchine e mescola, aggiungi adesso i pezzi di salmone. Fai saltare tutto in padella a fuoco medio per 2 minuti così che la pasta assorba i liquidi della crema di zucchine e servi in tavola.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Per avere un gusto più deciso della crema di zucchine, quando si frulli le verdure, puoi aggiungere mezzo spicchio d’aglio. Se preferisci puoi usare delle zucchine scure.
                  
                
                              
          
                              Conservazione
                                
                  
                                        E’ preferibile consumare la pasta sul momento, tuttavia se avanza, si conserva per 1 giorno in frigorifero all’interno di un contenitore ben chiuso.
                  
                
                              
          
                  