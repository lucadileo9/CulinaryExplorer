DIFFICOLTÀ
bassa
I crostoni con peperoni e scamorza sono un piatto unico da tenere in considerazione quando non si ha molta voglia ne tempo da dedicare al cibo. Si tratta di un piatto sostanzioso e goloso che potrete preparare, con qualche accortezza, anche all'ultimo momento.

                                                                                      
                
                                                                Pane per crostoni
                                                                                          2
                  
                                                              
              
                                  
                
                                                                Peperoni
                                                                  uno giallo, uno rosso e metà verde -
                                                                  2,5
                  
                                                              
              
                                  
                
                                                                Scamorza
                                                                                          250
                  gr
                                                              
              
                                  
                
                                                                Passata di pomodoro
                                                                                          150
                  gr
                                                              
              
                                  
                
                                                                Olive nere
                                                                                          30
                  
                                                              
              
                                  
                
                                                                Basilico
                                                                                          1
                  ciuffo
                                                              
              
                                  
                
                                                                Cipolle
                                                                  piccola -
                                                                  1
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare questi crostoni con peperoni e scamorza dovrete giusto perdere un po' di tempo nella cottura dei peperoni, ma ne varrà la pena! In più vi consigliamo di preparne un po' di più e congelarli per averne sempre a disposizione quando ne avrete voglia.

                      
                                          
                      Lavate i peperoni e tagliateli in falde, rimuovete da ciascuna i semini e i filamenti bianchi che rendono il peperone meno digeribile.

                      
                                          
                      Tagliate, successivamente, i peperoni a striscioline e metteteli da parte.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      Sbucciate e affettate finemente una piccola cipolla, fate scaldare un bel giro d'olio extravergine d'oliva in una padella sufficientemente capiente per poter contenere, successivamente, anche i peperoni.

                      
                                          
                      Unite alla padella la cipolla e uno spicchio d'aglio sbucciato e schiacciato e fate soffriggere.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Aggiungete, quindi, i peperoni e fate prendere calore agli ingredienti. Condite con delle foglie di basilico spezzettate a mano e una presa di sale. 

                      
                                          
                      Dopo due o tre minuti aggiungete anche la passata di pomodoro, quindi lasciate cuocere per una ventina di minuti o fino a che i peperoni non siano ben cotti, quasi a formare una sorta di sugo.
                      
                                                            
                    
                    
                
                                                
                  
                    4
                                                                
                                          
                      Ora prendete le fette di pane e irroratele con dell'olio extravergine d'oliva, trasferitele in una teglia foderata con carta forno e infornatele per circa 5 minuti a 180°C in modo tale che possano tostarsi. Questo passaggio è fondamentale per ottenere un crostone croccante e non completamente ammollato dal condimento che metterete sopra.
                      
                                                            
                    
                    
                
                                                
                  
                    5
                                                                
                                          
                      Sfornate i crostoni e distribuite sopra il condimento ai peperoni. Distribuite anche le olive nere intere, possibilmente denocciolate e la scamorza tagliata a fetta.

                      
                                          
                      Rimettete in forno i crostoni e lasciate cuocere fino a che la scamorza non sarà completamente fusa, ci vorrà circa una decina di minuti.
                      
                                                            
                    
                    
                
                                                
                  
                    6
                                                                
                                          
                      Servite i crostoni ancora caldi con la scamorza filante.
                      
                                                            
                    
                    
                
                                              
          
                  