DIFFICOLTÀ
media
I biscotti salati di Silvana sono una ricetta decisamente da provare. Taralli salati di origine Toscana sono facilissimi da fare e sono perfetti da portare a tavola prima di una cena sfiziosa o quando volete organizzare un aperitivo o un buffet. Ecco la ricetta perfetta da fare e rifare tante volte! Oltre ad essere molto semplici potrete anche aromatizzarli come più vi piace magari aggiungendo le erbe aromatiche che vi stanno più a cuore. 

                                                                                      
                
                                                                Farina 00
                                                                                          1
                  kg
                                                              
              
                                  
                
                                                                Semi di anice
                                                                                          40
                  gr
                                                              
              
                                  
                
                                                                Lievito di birra
                                                                                          25
                  gr
                                                              
              
                                  
                
                                                                Olio extravergine d'oliva (EVO)
                                                                                          280
                  gr
                                                              
              
                                  
                
                                                                Acqua
                                                                                          180
                  gr
                                                              
              
                                  
                
                                                                Vino bianco
                                                                                          100
                  gr
                                                              
              
                                  
                
                                                                Sale
                                                                                          4
                  pizzichi
                                                              
              
                                                                                                Attrezzature
              
                
                                  Forno /                                   Pentola /                                   Schiumarola /                                   Spianatoia /                                   Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare i biscotti salati di Silvana, prima di tutto: sciogliete il lievito di birra nell'acqua tiepida. Versate il lievito sciolto, nella ciotola dell'impastatrice, aggiungete la farina, l'olio e il vino bianco. Naturalmente se non avete a disposizione l'impastatrice, procedete nella maniera tradizionale a mano.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Azionate l'impastatrice e iniziate a lavorare il tutto, appena vedete che l'impasto incomincia ad incordarsi, aggiungete i semi di anice e insaporite con un bel pizzico di sale, terminate la lavorazione dell'impasto. Per una buona lavorazione calcolate all'incirca 10 minuti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Appena l'impasto è pronto, versatelo sul piano di lavoro e lavoratelo leggermente con le mani, porzionatelo e con le porzioni di pasta ottenute, formate dei bastoncini.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Una volta che avrete formati i bastoncini,  prendete le due estremita del bastoncino e chiudetele verso il centro. In maniera tale da formare una simil-specie di fiocco, o magari formate un nodo, come preferite.
                      
                                                              
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Portate a bollore in una capace pentola dell'acqua. Una volta che l'acqua avrà raggiunto il bollore, salatela e aggiungete anche un filo d'olio.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Tuffate i biscotti nell'acqua in ebollizione e, quando vedrete che salgono in superficie, scolateli bene con una schiumarola e trasferiteli su di un canovaccio di cotone ad asciugare, in modo tale da fargli eliminare tutta l'acqua in eccesso. Fateli asciugare bene, l'ideale è poterli fare asciugare una notte intera per poi cuocerli in forno.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Quando i biscotti si saranno bene asciugati, trasferiteli su di una teglia foderata con carta forno e cuocete a 200°C per circa 35 minuti o comunque fino a che risultino dorati.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Trascorso il tempo necessario per la cottura, sfornateli e lasciateli raffreddare. Questo tipo di biscotto è possible conservarlo per lungo tempo e sono ottimi come snack pomeridiano, magari accompagnandoli a salumi toscani.
                      
                                                              
                                                
													
												
                                                
													
												
                                              
                                        
                    
                    
                
                                              
          
                  