DIFFICOLTÀ
molto bassa
I pomodori con il riso sono una delle ricette romane tradizionali più famose nel mondo, sono anche un grande classico della cucina estiva. I pomodori ripieni di riso al forno, si mangiano sia caldi sia freddi e possono essere preparati con largo anticipo, anzi addirittura il giorno prima di servirli, in questo modo i sapori dei vari ingredienti verranno ben amalgamati e regaleranno alla ricetta il classico gusto mediterraneo.

                                                                                      
                
                                                                Pomodori
                                                                  ben maturi -
                                                                  4
                  
                                                              
              
                                  
                
                                                                Patate
                                                                                          500
                  gr
                                                              
              
                                  
                
                                                                Riso
                                                                                          150
                  gr
                                                              
              
                                  
                
                                                                Origano
                                                                                          
                  q.b.
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Setaccio /                                   Tegame                                
              
                          

                    
                            
          
                            Preparazione
                                
                  
                    1
                                                                
                                          
                      Lava i pomodori sotto l’acqua corrente e asciugali con un panno pulito, con un coltellino taglia le calotte e tienile da parte. Incidi l’interno dei pomodori e scava la polpa con un cucchiaio raccogliendola in una ciotola.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungi il sale all’interno dei pomodori vuoti e tienili da parte. Con il frullatore a immersione frulla la polpa di pomodoro in modo da ottenere un succo, insaporisci con sale, basilico fresco, origano e mescola.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un tegame metti un giro abbondante di olio extra vergine d’oliva, lascialo scaldare e unisci il riso. Lascia tostare il riso e aggiungi la polpa di pomodoro, mescola e lascia insaporire per 3-4 minuti al massimo. Togli il riso al pomodoro dal fuoco e lascialo intiepidire.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      In una teglia metti l’olio extra vergine d’oliva, aggiungi i pomodori svuotati, in ogni pomodoro aggiungi circa due cucchiai di riso e ricoprili con le calotte.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Pela le patate, lavale e asciugale, infine tagliale a spicchi piuttosto grandi e mettile in una ciotola. Aggiungi sale, olio extra vergine d’oliva e mescola.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Metti le patate nella teglia dei pomodori ripieni di riso, aggiungi ancora olio extra vergine d’oliva e cuocili in forno statico a 200°C. per circa 45-50 minuti. Sforna i pomodori e lasciali raffreddare completamente prima di servirli. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Puoi aggiungere a piacere uno spicchio d’aglio e un pizzico di pepe alla salsa di pomodoro.
I tempi di cottura possono variare in base alla grandezza dei pomodori.
In alternativa al riso Parboiled, puoi utilizzare il Carnaroli.
                  
                
                              
          
                  