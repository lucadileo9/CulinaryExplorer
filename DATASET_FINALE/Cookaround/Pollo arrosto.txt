DIFFICOLTÀ
molto bassa
Il pollo arrosto è una di quelle ricette che si tramandano in ogni famiglia, chi non si ricorda dei pranzi domenicali a casa dei nonni, dove erano più i bambini rispetto alle cosce del pollo e quindi spesso bisognava litigarsele? La nostra ricetta ti farà cucinare esattamente il pollo arrosto come lo facevano una volta! Cotto intero, con la carne morbida e la pelle croccante, porterai in tavola un secondo piatto importante che ti farà fare davvero un figurone! 

                                                                                      
                
                                                                Pollo
                                                                  intero -
                                                                  1
                  
                                                              
              
                                  
                
                                                                Limone
                                                                                          ½
                  
                                                              
              
                                  
                
                                                                Rosmarino
                                                                                          2
                  rametti
                                                              
              
                                  
                
                                                                Spicchio di aglio
                                                                  in camicia -
                                                                  2
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Teglia                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare il pollo arrosto, comincia prendendo un pollo intero e con l'aiuto di una fiamma brucia le piumette rimaste. Tienilo da parte e taglia due fette di limone. Condiscile con sale e pepe poi inseriscile nella pancia del pollo. Schiaccia 2 spicchi d'aglio con la lama di un coltello e metti anche questi nel pollo. Fai lo stesso con due rametti di rosmarino.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      È opzionale, ma è utile legare il pollo per tenere la forma: con un nodo ferma uno spago ad una zampa, quindi lega le due zampe insieme. Con i due capi dello spago, gira intorno alle cosce, e passa sotto il pollo incrociando. Ora passando da sotto gira intorno alle ali, passa sotto e incrocia di nuovo e torna sopra alle cosce. Chiudi con un nodo e taglia l'eccesso.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Spargi bene il sale sia sopra che sotto al pollo.

                      
                                          
                      Per la cottura usiamo una teglia con una griglia che terrà il pollo sollevato, questo permetterà il passaggio dell’aria calda per avere un effetto tipo pollo allo spiedo. Ma puoi usare anche una teglia normale.

                      
                                          
                      Posiziona il pollo e cuoci in forno a 200 gradi per 1 ora - 1 ora e 15 minuti. Una volta che il pollo arrosto è pronto, non ti resta che impiattarlo, magari con delle patate.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Se mi rimangono degli avanzi, che ci posso preparare?
  							Potresti sfilacciare il pollo arrosto e usarlo per una insalata veloce insieme a verdure fresche di stagione.
  						
  					  						
  							Per quanto tempo posso conservare il pollo arrosto se mi avanza? 
  							Non superare le 48 ore in frigo, chiaramente il pollo arrosto deve essere conservato in un contenitore idoneo, con chiusura ermetica.
  						
  										
				
              
          
                  