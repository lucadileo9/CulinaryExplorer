DIFFICOLTÀ
molto bassa
Il burro chiarificato è un burro al quale viene tolta la parte proteica, ovvero la caseina. Questo processo si chiama "chiarificazione" e altro non è se non la cottura del burro, a fuoco dolce e a bagnomaria, per un periodo necessario a far separare la parte proteica dalla parte grassa che poi verrà filtrata. A seguito della chiarificazione, il burro raggiunge un punto di fumo più alto rispetto al burro tradizionale, e quindi i fritti risulteranno molto più leggeri e soffici.

                                                                                      
                
                                                                Burro
                                                                                          1
                  kg
                                                              
              
                                                                                                Attrezzature
              
                
                                  Cucchiaio di legno /                                   Passino  /                                   Pentolino                                
              
                          

                    
                            
          
                            Preparazione
                                
                  
                    1
                                                                
                                          
                      Prepara una pentola con dell'acqua, sopra la pentola sistema una ciotola termo resistente, taglia il burro a pezzi e mettilo nella ciotola. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Accendi il fuoco sotto alla pentola e inizia a scaldare a fiamma dolce. Man mano che sulla superficie del burro si forma una schiumetta (è la parte proteica che affiora) toglila con un cucchiaio forato, non sarà possibile togliere tutta la caseina con il cucchiaio forato, quindi quando il colore del burro sarà pressoché chiaro, versalo in un passino foderato con carta o stoffa a trama larga e lascia colare. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Quando tutto il burro liquido sarà colato dal passino nella ciotola sottostante, il tuo burro chiarificato è pronto. Puoi usarlo subito per friggere oppure riporlo in frigo dove riacquisterà la forma solida. 
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva il burro chiarificato per un paio di mesi, in frigo chiuso in barattoli di vetro. 
                  
                
                              
          
                  