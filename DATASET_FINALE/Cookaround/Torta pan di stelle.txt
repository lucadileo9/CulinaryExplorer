DIFFICOLTÀ
molto bassa
La torta pan di stelle è un dolce freddo senza cottura, composto da strati alternati di biscotti pan di stelle, panna montata e nutella. Questa deliziosa torta fredda è una ricetta facile e veloce da realizzare, cucinala in anticipo da tenere in frigo per i tuoi eventi estivi, ma anche in inverno, quando hai bisogno di preparare il dessert in anticipo per averlo già pronto al momento di servirlo. La torta pan di stelle è un dessert freddo che mette davvero d'accordo tutta la famiglia! 

                                                                                      
                
                                                                Biscotti
                                                                  Pan di Stelle -
                                                                  500
                  gr
                                                              
              
                                  
                
                                                                Panna fresca
                                                                                          500
                  ml
                                                              
              
                                  
                
                                                                Crema spalmabile di nocciola al cioccolato
                                                                                          300
                  gr
                                                              
              
                                  
                
                                                                Burro
                                                                                          60
                  gr
                                                              
              
                                  
                
                                                                Zucchero a velo
                                                                                          50
                  gr
                                                              
              
                                                                                      Per decorare
                                                                      
                
                                                                Crema spalmabile di nocciola al cioccolato
                                                                                          100
                  gr
                                                              
              
                                  
                
                                                                Biscotti
                                                                  Pan di Stelle -
                                                                  
                  q.b.
                                                              
              
                                  
                
                                                                Granella di nocciole
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      In un mixer da cucina trita 250 g. di biscotti pan di stelle, poi trasferiscili in una ciotola. Sciogli il burro al microonde e aggiungilo ai biscotti tritati, mescola bene con una spatola. 
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Trasferisci il composto di biscotti e burro in uno stampo a cerniera di 22 cm. di diametro, rivestito di carta forno e compatta bene con le mani, se necessario puoi aiutarti facendo pressione con il fondo di un bicchiere. Quando hai ottenuto una base ben compatta, copri lo stampo con della pellicola da cucina e metti in frigo. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Ora prendi la panna ben fredda di frigo e trasferiscila in una ciotola, aggiungi lo zucchero a velo e monta molto bene con le fruste elettriche. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Riprendi la base della torta dal frigo ed inizia a comporre la torta: per prima cosa ricopri la base di biscotti con metà della crema spalmabile prevista per la ricetta. 

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Ricopri lo strato di Nutella con uno strato di panna, te ne serve circa la metà di quella che hai montato. Livella bene con una spatola o con il dorso di un cucchiaio. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Continua con uno strato di biscotti interi, un'altra parte di crema spalmabile alla nocciola e termina con un ultimo strato di panna ben livellato. 
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Copri lo strato di panna con dei biscotti pan di stelle interi, veraci della Nutella fatta colare da un cucchiaio e cospargi la superficie con granella di nocciola a piacere. Riponi in frigo per almeno 4 ore. Prima di servire sgancia il bordo dello stampo, togli la carta di rivestimento e metti la torta in un piatto da portata. 
                      
                                                              
                                                
													
												
                                                
													
												
                                              
                                        
                    
                    
                
                                              
          
              				
					Domande e risposte
						
							
                
                    
                    
                
              
						
					
					
  					  						
  							Ho sempre problemi a montare la panna, ci sono dei trucchetti da usare per riuscire a montarla alla perfezione?
  							Per montare la panna in modo veloce e semplice fai in modo che sia la panna che gli attrezzi che userai per montarla siano freddissimi, in questo modo ti sarà più semplice montarla. Se monti la panna con delle fruste o un planetaria, parti da una velocità più bassa per aumentare via via che la panna prende consistenza.
 
  						
  					  						
  							Che panna devo utilizzare, va bene la panna da cucina?
  							No, la panna corretta da utilizzare è quella fresca, quella che si trova nel banco frigo tanto per intenderci.
  						
  					  						
  							Posso preparare la torta in anticipo, per esempio il giorno prima?
  							Si, certo, puoi preparare la torta in anticipo. Lasciala in frigorifero fino a poco prima di servirla, quando, a quel punto, potrai estrarla dallo stampo e decorarla a dovere.
  						
  					  						
  							Non amo molto la Nutella, posso sostituirla o ometterla?
  							Puoi fare entrambe le cose, puoi non metterla oppure sostituirla con qualche crema di tuo gradimento come quella ai pistacchi o al cioccolato bianco o ancora puoi fondere del cioccolato che preferisci. Se vuoi, puoi anche inzuppare leggermente i biscotti nel caffè, in questo modo aromatizzerai la torta con questo nuovo ingrediente.
  						
  										
				
              
          
                  