DIFFICOLTÀ
bassa
Il rotolo di salmone affumicato e ricotta è un antipasto molto saporito, ricco di sapore e molto comodo perché non necessita di alcuna cottura, si può tranquillamente preparare in anticipo sulla messa in tavola. 

                                                                                      
                
                                                                Salmone affumicato
                                                                                          400
                  gr
                                                              
              
                                  
                
                                                                Ricotta
                                                                                          300
                  gr
                                                              
              
                                  
                
                                                                Olive verdi denocciolate
                                                                                          70
                  gr
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe
                                                                                          
                  q.b.
                                                              
              
                                                                                                Attrezzature
              
                
                                  Ciotola /                                   Coltello /                                   Forchetta /                                   Pellicola per alimenti /                                   Tagliere                                
              
                          

                    
                            
          
                            Preparazione
                                
                  
                    1
                                                                
                                          
                      Per la cucinare il rotolo di salmone affumicato e ricotta ti basteranno pochi e semplici passaggi. Per prima cosa prepara la crema di ricotta che andrà a farcire il rotolo di salmone affumicato e ricotta. Metti la ricotta in un contenitore e aggiungi sale, pepe e poco olio.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Mescola velocemente con una forchetta per rendere la ricotta cremosa.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Trita molto finemente un ciuffo di prezzemolo.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Taglia a pezzettini le olive verdi denocciolate, tenendone da parte 3 per la decorazione finale.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Aggiungi alla ricotta gli ingredienti e mescola.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Disponi su un rettangolo di pellicola trasparente le fette di salmone affumicato. Le fette devono essere leggermente sovrapposte e dovranno formare un rettangolo.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Spalma sopra il salmone uno strato di ricotta, lasciando 1 cm circa di margine libero tutto attorno. Lascia da parte due cucchiai di ricotta per la decorazione.
                      
                                                              
                                                
													
												
                                              
                                        
                    
                    
                
                                                
                  
                    8
                                                                
                                          
                      Avvolgi il salmone aiutandoti con la pellicola trasparente, arrotolando il lato lungo su se stesso fino ad averlo chiuso totalmente.
                      
                                                              
                                                
													
												
                                              
                                        
                    
                    
                
                                                
                  
                    9
                                                                
                                          
                      Otterrai un salsicciotto compatto: chiudi a caramella con la stessa pellicola trasparente. Riponi il rotolo di salmone affumicato e ricotta in frigorifero almeno un’ora o comunque fin quando non dovrai servirlo.
                      
                                                              
                                                
													
												
                                              
                                        
                    
                    
                
                                                
                  
                    10
                                                                
                                          
                      Per servire il rotolo di salmone, srotola la pellicola ed eliminala, metti il rotolo su un vassoio di portata, fai dei ciuffetti con la ricotta lasciata da parte e metti le olive denocciolate sui ciuffetti. Il rotolo di salmone e ricotta è pronto da gustare!
                      
                                                            
                    
                    
                
                                              
          
                              Conservazione
                                
                  
                                        Il rotolo di salmone può essere conservato in frigo, arrotolato nella pellicola trasparente, fino a 2 giorni.
                  
                
                              
          
                              Consiglio
                                
                  
                                        Se non hai ricotta o non ti piace, puoi sostituirla con crema di formaggio spalmabile o con il mascarpone. Le olive si possono omettere oppure possono essere sostituite con granella di noci o pistacchi.
                  
                
                              
          
                  