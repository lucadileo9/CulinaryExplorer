DIFFICOLTÀ
molto bassa
L'insalata russa tradizionale è un classico antipasto a base di verdure bollite e maionese. L'origine di questo piatto è controversa, ma molte fonti attribuiscono la ricetta a Lucien Olivier, cuoco russo di origine belga che lavorava al ristorante Hermitage di Mosca. Una piccola curiosità sul nome di questo piatto: in Italia la chiamiamo insalata russa, in Russia la chiamano insalata Olivier mentre in Germania, Danimarca, Norvegia e Finlandia è conosciuta come insalata all'italiana! Non si hanno certezze neppure riguardo gli ingredienti utilizzati: ogni nazione ha la sua versione, così come ogni famiglia custodisce la sua.

                                                                                      
                
                                                                Patate
                                                                  da pulire -
                                                                  400
                  gr
                                                              
              
                                  
                
                                                                Carote
                                                                  da pulire -
                                                                  200
                  gr
                                                              
              
                                  
                
                                                                Piselli
                                                                  puliti -
                                                                  150
                  gr
                                                              
              
                                  
                
                                                                Prosciutto cotto
                                                                  fetta unica -
                                                                  150
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Maionese
                                                                                          250
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Sbuccia le patate e le carote, poi lavale sotto un getto d'acqua. Taglia sia le carote che le patate a cubetti, di dimensioni abbastanza regolari, per ottenere una cottura omogenea.
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Porta a bollore una pentola d'acqua salata e inizia a cuocere le verdure. Aggiungi prima i piselli e sbollentali per 2 minuti, poi scolali. Nella stessa acqua dei piselli, cuoci le carote per 4 minuti e scolale, poi cuoci le patate per 8 minuti. Fai raffreddare completamente tutte le verdure.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Nel frattempo che la verdura cuoce, riduci a cubetti regolari anche il prosciutto cotto. Metti le verdure e il prosciutto cotto in una ciotola capiente, mescola, poi aggiungi la maionese. Mescola per amalgamare la maionese a tutti gli ingredienti. Copri la ciotola con pellicola e fai riposare in frigo per almeno 2 ore prima di consumare.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        L'insalata russa tradizionale si conserva in frigo in un recipiente a chiusura ermetica o coperta con pellicola per alimenti per una settimana.
                  
                
                              
          
                              Consiglio
                                
                  
                                        Come accennato in precedenza, l'insalata russa ha mille versioni diverse. Di seguito un elenco di ingredienti utilizzati comunemente che potrebbero essere aggiunti per arricchire il piatto: uova sode (usate anche come decorazione) prezzemolo tritato fresco, erba cipollina tritata fresca, acciughe sotto sale, capperi, cetriolini sottaceto, capperi sottaceto, olive verdi.
In Russia è imprescindibile l'uso di carne come pollo, prosciutto, ecc.
Molte versioni suggeriscono di bagnare la verdura lessata con l'aceto per dare ancora più sapore all'insalata russa.
                  
                
                              
          
                  