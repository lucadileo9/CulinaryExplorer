DIFFICOLTÀ
bassa
La pasta con pomodorini e ricotta salata è un primo piatto facile facile. Il condimento si prepara mentre la pasta cuoce, aiutandovi con un grande risparmio di tempo. Per gustare al meglio la pasta con pomodorini e ricotta salata dovete usare degli ottimi pomodori e non temete di essere generosi con la ricotta salata! Amate la ricotta salata? Ecco per voi un'altra golosa ricetta: provate a usarla con e uova e lo speck!

                                                                                      
                
                                                                Mezze maniche
                                                                                          400
                  gr
                                                              
              
                                  
                
                                                                Pomodori ciliegini
                                                                                          400
                  gr
                                                              
              
                                  
                
                                                                Ricotta salata
                                                                                          100
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          2
                  foglie
                                                              
              
                                  
                
                                                                Peperoncino rosso piccante
                                                                  facoltativo -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Grattugia /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Mettete una pentola colma d'acqua salata sul fuoco e portatela ed ebollizione, quando l'acqua spicca bollore tuffatevi le mezze maniche.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo scaldate in una padella un generoso giro d'olio extravergine d'oliva e fatevi soffriggere uno spicchio d'aglio in camicia.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Intanto lavate e tagliate i pomodorini a metà.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Non appena l'olio inizia a sfrigolare aggiungete i pomodorini alla padella.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Insaporite il sugo con delle foglie di basilico spezzettati a mano, salate adeguatamente. Quando i pomodorini saranno ben appassiti formando una bella cremina sul fondo della padella il sugo è pronto.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Rimuovete l'aglio dalla padella. Scolate la pasta al dente e trasferitela nella padella con il sugo aggiungendo anche un po' d'acqua di cottura della pasta stessa.

                      
                                          
                      Saltate la pasta per qualche minuto e ultimate la preparazione con altre foglie di basilico fresco.
                      
                                                              
                                                
													
												
                                              
                                        
                    
                    
                
                                                
                  
                    7
                                                                
                                          
                      Impiattate la pasta e servitela con una generosa grattugiata di ricotta salata.
                      
                                                              
                                                
													
												
                                              
                                        
                    
                    
                
                                              
          
                              Note
                                
                  
                                         La ricotta salata è un altro di quei prodotti che possono ben renderci orgogliosi. Conosciuta in tutto il mondo, la ricotta salata viene prodotta dal latte di pecora, capra, latte misto o vaccino e le sue caratteristiche nutritive lo rendono un piatto eccezionale per digeribilità e gusto. Le migliori sul mercato arrivano da Sardegna, Sicilia e Umbria e ben si prestano a molti tipi di preparazioni sia dolci che salate. La ricotta è stato per molto tempo un "alimento furbo" usato dalla classe contadina che lo apprezzava moltissimo per la facile reperibilità, il grande apporto calorico e il basso costo.
                  
                
                              
          
                  