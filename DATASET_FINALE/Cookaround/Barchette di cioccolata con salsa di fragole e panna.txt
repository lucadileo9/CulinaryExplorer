DIFFICOLTÀ
molto bassa
Barchette di cioccolata con salsa di fragole e panna, ovvero un modo molto semplice e furbo di riutilizzare le uova di cioccolato di Pasqua di cui spesso ci ritroviamo sommersi dopo il periodo pasquale e non sappiamo mai che farci.

                                                                                      
                
                                                                Uova di Pasqua
                                                                  pezzetti -
                                                                  
                  q.b.
                                                              
              
                                  
                
                                                                Panna fresca
                                                                                          
                  q.b.
                                                              
              
                                  
                
                                                                Zucchero
                                                                                          
                  q.b.
                                                              
              
                                  
                
                                                                Fragole
                                                                                          
                  q.b.
                                                              
              
                                  
                
                                                                Limone
                                                                  1/2  -
                                                                  
                  
                                                              
              
                                                                                                Attrezzature
              
                
                                  Frullatore /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per realizzare delle barchette di cioccolata con salsa di fragole e panna dovrete come prima cosa dedicarvi agli avanzi dell'uovo di Pasqua. 

                      
                                          
                      Per preparare le barchette di cioccolata potete procedere in due modi, uno più sbrigativo e meno preciso, il secondo molto più preciso ed esteticamente più carino. Nel primo caso potete semplicemente spezzettare l'uovo di cioccolato in pezzi abbastanza regolari che saranno naturalmente concavi data la curvatura dell'uovo.

                      
                                          
                      Il secondo metodo è quello che prevede l'utilizzo di un coppapasta ben caldo sul quale poggerete l'uovo realizzando dei dischetti ovviamente concavi ma tutti regolari nelle dimensioni e con i bordi regolari.

                      
                                          
                       
                      
                                                                                
                    
                    
                    
                
                                                
                  
                    2
                                                                
                                          
                      rLavate le fragole, tagliatele e mettetele in un pentolino con lo zucchero e il succo di mezzo limone.

                      
                                          
                      Cuocete mescolando spesso, e quando si saranno addensate un po', frullate grossolanamente e fate raffreddare.

                      
                                          
                      Mettete la salsa sopra i pezzetti di cioccolato e decorate con la panna montata e una fragolina.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Preparate le fragole: lavatele, rimuovete il picciolo e tagliatele in pezzi piuttosto regolari. Trasferitele in un pentolino insieme a qualche cucchiaino di zucchero, regolate la quantità di zucchero in base ai vostri gusti e bilanciandolo con la naturale dolcezza delle fragole.

                      
                                          
                      Aggiungete anche del succo di limone, anche questo bilanciando bene il sapore e la dolcezza delle fragole.

                      
                                          
                      Accendete il fuoco e fate cuocere le fragole fino a ridurle in salsa, ci vorranno circa una decina di minuti.

                      
                                          
                      Una volta cotte, per rendere il tutto più carino, passate la salsa con un frullatore ad immersione fino ad ottenere una salsa omogenea.
                      
                                                            
                    
                    
                
                                                
                  
                    4
                                                                
                                          
                      Non vi resta che montare la panna con poco zucchero a velo. Per questa operazione vi consigliamo di utilizzare delle fruste elettriche e per far si che l'operazione risulti più facile, ricordate di far freddare molto bene la panna e tutti gli utensili che verranno in contatto con la panna stessa, ovvero le fruste e la ciotola.
                      
                                                            
                    
                    
                
                                                
                  
                    5
                                                                
                                          
                      Ultimo passaggio: il montaggio delle barchette. Disponete le barchette di cioccolato su di un vassoio e farcitele in prima battuta con della salsa di fragole e poi con un ciuffetto di panna montata.

                      
                                          
                      Decorate, se vi piace con un pezzettino di fragola fresca.
                      
                                                            
                    
                    
                
                                              
          
                  