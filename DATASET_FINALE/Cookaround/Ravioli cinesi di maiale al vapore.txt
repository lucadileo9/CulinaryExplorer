DIFFICOLTÀ
elevata
I ravioli cinesi sono un primo piatto della tradizione orientale più conosciute e apprezzate anche in Occidente.

                                                Per l'impasto:
                                                                      
                
                                                                Farina
                                                                                          250
                  gr
                                                              
              
                                  
                
                                                                Acqua
                                                                  circa -
                                                                  130
                  ml
                                                              
              
                                  
                
                                                                Sale
                                                                                          
                  q.b.
                                                              
              
                                                                                      Per il ripieno:
                                                                      
                
                                                                Carne macinata di maiale
                                                                                          250
                  gr
                                                              
              
                                  
                
                                                                Cipollotti
                                                                                          2
                  
                                                              
              
                                  
                
                                                                Carote
                                                                                          1
                  
                                                              
              
                                  
                
                                                                Zenzero in polvere
                                                                                          1
                  cucchiaio da tè
                                                              
              
                                  
                
                                                                Salsa di soia
                                                                                          2
                  cucchiai da tavola
                                                              
              
                                  
                
                                                                Sale
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare i ravioli cinesi di maiale al vapore per prima cosa occupatevi della preparazione dell’impasto: mettete la farina in una ciotola, aggiungete un pizzico di sale e poi unite l’acqua a filo, mescolando con una mano fino a quando tutta la farina non è amalgamata.

                      
                                          
                      Continuate a lavorare il vostro panetto su una spianatoia infarinata fino a quando non risulta liscio ed elastico, poi fate riposare per 10 minuti.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo, occupatevi del ripieno. Mettete la carne in una ciotola. Tritate finemente i cipollotti e aggiungeteli alla carne.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Tagliate la carota a pezzettini molto piccoli e unite anch’essa all’impasto.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Completate condendo con lo zenzero in polvere, la salsa di soia e un pizzico di sale (poco perché la salsa di soia è già sapida), poi impastate il tutto con le mani.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      A questo punto, riprendete l’impasto e stendetelo molto sottilmente, a mano o con la macchina stendipasta (fino alla penultima tacca).

                      
                                          
                      Con un coppapasta di 6-8 cm, ritagliate tanti cerchi, poi reimpastate man mano i ritagli per formare altri ravioli.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Adagiate un cucchiaio di ripieno al centro di ogni disco di impasto.

                      
                                          
                      Richiudete il disco a metà e sigillate i bordi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Ripiegate il bordino dei ravioli e poi unite le estremità come fossero dei grandi tortelli.

                      
                                          
                      Rivestite la vaporiera con foglie di verza o lattuga e adagiate delicatamente i ravioli in superficie
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Versate due dita d’acqua sulla base di un wok o una pentola, poggiate sopra la vaporiera, coprite e fate cuocere a fiamma media per circa 8 minuti.

                      
                                          
                      I vostri ravioli cinesi di maiale sono pronti per essere gustati, buon appetito!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  