DIFFICOLTÀ
bassa
Melanzane fritte farcite con scamorza, in pratica un piccolo sandwich farcito con la scamorza, panato e fritto... Che vogliate mangiarle come antipasto o sostanzioso spuntino scegliete voi! La ricetta è semplicissima e mangiarle lo è ancora più. Nessuno infatti riesce a resistere davanti a un bocconcino del genere, caldo saporito e filante! Provate questa ricetta e sappiamo benissimo che l'amerete al primo assaggio! Se amate questo ortaggio delizioso, vi diamo anche un altro consiglio: perché non fate con esso anche questa deliziosa pasta? Scopri le nostre migliori ricette con le melanzane.

                                                                                      
                
                                                                Melanzane
                                                                  lunga e stretta -
                                                                  1
                  
                                                              
              
                                  
                
                                                                Scamorza
                                                                                          200
                  gr
                                                              
              
                                  
                
                                                                Uova
                                                                                          2
                  
                                                              
              
                                  
                
                                                                Farina
                                                                                          
                  q.b.
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Olio di semi per frittura
                                                                                          1
                  l
                                                              
              
                                                                                                Attrezzature
              
                
                                  Ciotola /                                   Padella                                
              
                          

                    
                            
          
                            Preparazione
                                
                  
                    1
                                                                
                                          
                      Per fare le melanzane fritte farcite con scamorza utilizzate preferibilmente quelle lunghe e sottili. Affettate le melanzane piuttosto sottili, ovvero di circa 1/2 centimetro. 
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Affettate anche la scamorza realizzando delle fette di diametro pari a quello delle fette di melanzana. Per fare questa operazione aiutatevi con un anello in metallo per far si che le fette siano tutte grandi allo stesso modo.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Realizzate dei "panini" frapponendo una fetta di scamorza tra due di melanzana, quindi passateli nella farina in modo tale che ne siano completamente ricoperti.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Passate, successivamente i "panini" di melanzana nell'uovo sbattuto e nel pangrattato, prestando attenzione, anche in questo caso, che siano ben avvolti sia dall'uovo che dal pangrattato per una panatura perfetta per contenere il formaggio che in frittura diventerà filante.
                      
                                                              
                                                
													
												
                                              
                                        
                    
                    
                
                                                
                  
                    5
                                                                
                                          
                      Scaldate molto bene dell'olio per fritture in una padella, meglio se di ferro.

                      
                                          
                      Appena l'olio avrà raggiunto il giusto grado di calore, circa 160-170°C, tuffatevi le melanzane farcite e friggetele fino a doratura completa.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Prelevate le melanzane dall'olio, adagiatele su dei fogli di carta assorbente, quindi servitele immediatamente ancora ben calde e con la scamorza ancora filante, aggiungendo a piacere dei fiocchi di sale.
                      
                                                            
                    
                    
                
                                              
          
                  