DIFFICOLTÀ
molto bassa
La stagione estiva porta con sé un'infinità di gustose ricette, ma c'è una torta che si distingue per il suo connubio perfetto di gusto e freschezza: la torta di pesche e amaretti. Questa ricetta è l'ideale per sfruttare al massimo le pesche, dolcissime se di stagione, e l'aroma unico e irresistibile degli amaretti.

                                                                                      
                
                                                                Pesche  gialle
                                                                                          4
                  
                                                              
              
                                  
                
                                                                Amaretti
                                                                                          50
                  gr
                                                              
              
                                  
                
                                                                Farina 00
                                                                                          300
                  gr
                                                              
              
                                  
                
                                                                Latte
                                                                                          170
                  gr
                                                              
              
                                  
                
                                                                Zucchero
                                                                                          140
                  gr
                                                              
              
                                  
                
                                                                Burro
                                                                                          125
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Lievito per dolci
                                                                                          1
                  bustina
                                                              
              
                                  
                
                                                                Scorza di limone
                                                                                          
                  q.b.
                                                              
              
                                  
                
                                                                Zucchero a velo
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per la realizzazione della torta di pesche e amaretti, ci vorranno pochi e semplici passaggi. Per prima cosa lava e sbuccia le pesche. Taglia a fette 2 pesche e mettile in una ciotola, ti serviranno per decorare la superficie della torta. Le altre due pesche tagliale a cubetti, questi invece andranno all’interno dell’impasto.

                      
                                          
                      Nella ciotola con le pesche a fette, aggiungi 1 cucchiaio di zucchero, mescola e metti da parte.

                      
                                          
                      In un'altra ciotola, metti le uova insieme allo zucchero e mescola con delle fruste elettriche fin quando il composto non diventa chiaro.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      A questo punto aggiungi il lievito in polvere per dolci, la scorza di un limone, il latte e la farina setacciata, un po' per volta, continuando a mescolare con la frusta elettrica.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sciogli il burro per qualche secondo nel forno a microonde, o in un pentolino su fuoco molto basso, facendo attenzione a non farlo diventare troppo caldo. Aggiungilo piano piano all’impasto continuando a mescolare con le fruste. Quando il burro sarà completamente incorporato, le fruste elettriche non ti serviranno più. Aggiungi le pesche tagliate a cubetti e la metà degli amaretti tritati grossolanamente, basterà schiacciarli tra le mani. Mescola con un cucchiaio di legno per uniformare l'impasto.

                      
                                          
                      Accendi il forno a 180°C.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Ungi di burro e cospargi di farina una tortiera di 24/26 cm di diametro, versa l’impasto e disponi le fettine di pesca a raggiera, cospargi la superficie della torta con gli amaretti sbriciolati.

                      
                                          
                      Quando il forno avrà raggiunto la temperatura desiderata, inforna la torta di pesche e amaretti nel ripiano centrale in modalità statica per circa 30 minuti. Passato il tempo di cottura, fai la prova stecchino per vedere se anche al centro è ben cotta. Lascia intiepidire il forno per qualche minuto, poi trasferisci la torta su un vassoio. Quando sarà fredda, se vuoi, spolvera con lo zucchero a velo: la tua torta di pesche e amaretti è pronta!

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Curiosità
                                
                  
                                        La torta di pesche e amaretti è deliziosa sia servita tiepida sia fredda. Puoi accompagnarla con una pallina di gelato alla vaniglia o una generosa spruzzata di panna montata per un tocco extra di dolcezza. Questo dolce è adatto anche a essere servito come dessert dopo un pranzo estivo all'aperto o come protagonista di una festa di compleanno estiva. Le pesche fresche e succose unite all'aroma degli amaretti faranno innamorare chiunque del tuo dessert.
                  
                
                              
          
                  