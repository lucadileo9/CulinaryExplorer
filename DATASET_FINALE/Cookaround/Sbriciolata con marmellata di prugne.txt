DIFFICOLTÀ
media
La torta sbriciolata con marmellata di prugne è un dolce semplice e casalingo, realizzato con un guscio di frolla sbriciolata croccante che racchiude un ripieno cremoso e goloso di marmellata di prugne. Si tratta di una torta dalla realizzazione semplice e veloce, si utilizzano infatti pochi ingredienti e la frolla non richiede tempi di riposo.

                                                                                      
                
                                                                Farina 00
                                                                                          350
                  gr
                                                              
              
                                  
                
                                                                Marmellata di prugne
                                                                                          300
                  gr
                                                              
              
                                  
                
                                                                Burro
                                                                                          160
                  gr
                                                              
              
                                  
                
                                                                Zucchero
                                                                                          150
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Limone
                                                                                          1
                  
                                                              
              
                                  
                
                                                                Lievito per dolci
                                                                                          16
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Realizzerai la torta sbriciolata alla marmellata di prugne in pochi e semplici passaggi: setaccia la farina e il lievito in polvere in un contenitore, aggiungi lo zucchero e la scorza grattugiata di un limone, mescola gli ingredienti e incorpora anche un uovo, mescola con un cucchiaio di legno. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Sciogli il burro: bastano pochi secondi in forno a microonde o qualche minuto sul fornello a bagnomaria. Continuando a mescolare, aggiungi pian piano il burro fuso, otterrai una frolla morbida formata da tante piccole palline, cerca di non compattarle. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara la tortiera, utilizza uno stampo rotondo dal diametro di 24 cm circa, ungilo di burro su tutta la superficie. Versa sul fondo della teglia poco più della metà della frolla sbriciolata, compatta schiacciando con le mani. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Spalma la marmellata e chiudi con la restante frolla sbriciolata, cospargila su tutta la superficie in modo omogeneo, non preoccuparti se rimane qualche buco non coperto, in cottura la frolla lieviterà e chiuderà tutta la superficie. Cuoci in forno statico a 190° per 35 minuti o fino a doratura. Dopo la cottura lascia intiepidire la torta con marmellata di prugne prima di sformarla e servirla.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        La sbriciolata con marmellata di prugne si conserva fuori dal frigo fino a 3 giorni, chiusa in un contenitore con coperchio. Puoi congelarla anche a porzioni singole, basterà tagliarla a fette. Chiudi ogni fetta con pellicola trasparente, sarà più semplice prendere il numero di porzioni che ti serviranno. Per scongelare ti basterà lasciare la sbriciolata con marmellata di prugne 1-2 ore a temperatura ambiente.
                  
                
                              
          
                              Consiglio
                                
                  
                                        Per rendere più ricca la tua sbriciolata di marmellata di prugne puoi aggiungere, nella farcitura, prugne biologiche fresche a pezzetti.
                  
                
                              
          
                  