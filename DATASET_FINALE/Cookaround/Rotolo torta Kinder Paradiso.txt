DIFFICOLTÀ
bassa
Il rotolo torta Kinder Paradiso è un dolce cremosissimo, soffice e dal gusto delicato. Una base di pasta biscotto morbidissima, simile al pan di Spagna, ma più sottile, perfetta per accogliere un cremoso ripieno e creare un vortice di assolutà bontà. In questo caso abbiamo realizzato una golosa crema al latte, arricchita da panna e miele, che piacerà a grandi e piccini grazie alla sua semplicità. Potrete arricchire questo dolce anche con frutta o pezzi di cioccolato... siamo certi che in tutti casi sarà un gran successo. Radunate quindi i vostri amici, o anche gli amici dei vostri figli, per gustare insieme questa deliziosa merenda fatta in casa! 

E per i più golosi provate il nostro rotolo torta kinder paradiso con una base di bisquit al cioccolato!

                                                Ingredienti per la pasta biscotto
                                                                      
                
                                                                Uova
                                                                  3 medie -
                                                                  165
                  gr
                                                              
              
                                  
                
                                                                Zucchero
                                                                                          60
                  gr
                                                              
              
                                  
                
                                                                Farina 00
                                                                                          60
                  gr
                                                              
              
                                  
                
                                                                Lievito in polvere per dolci
                                                                                          1
                  cucchiaio da tè
                                                              
              
                                                                                      Ingredienti per la crema al latte
                                                                      
                
                                                                Panna fresca
                                                                                          200
                  gr
                                                              
              
                                  
                
                                                                Latte condensato
                                                                                          70
                  gr
                                                              
              
                                  
                
                                                                Miele
                                                                                          20
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per prima cosa preparare la pasta biscotto, perché dovrà raffreddarsi. Dividere i tuorli dagli albumi.  Con lo sbattitore elettrico montare i tuorli insieme allo zucchero, fino a ottenere un composto chiaro e spumoso.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungere la farina setacciata con il lievito, poca per volta, mescolando lentamente con una spatola, in modo da non smontare le uova.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      In un'altra ciotola e con le fruste pulite e sgrassate montare a neve ferma gli albumi.  Saranno ben montati quando, inclinando la ciotola, la massa rimarrà salda al suo posto e non scivolerà via.  
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Solo quando saranno perfettamente montati, aggiungere gli albumi al composto, con una spatola o una frusta a mano, con il classico movimento dall'alto verso il basso.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Rivestire una tortiera rettangolare dalle dimensioni di 30 x 25 cm con un foglio di carta forno. Versare il composto nella tortiera e livellare con una spatola.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Infornare in forno statico già caldo a 180° per circa 10 minuti, la pasta biscotto dovrà rimanere morbida, altrimenti non sarà possibile arrotolarla. Sfornare la base e, ancora calda, trasferirla con tutta la carta forno in uno strofinaccio pulito e leggermente inumidito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Coprire con un altro foglio di carta forno, arrotolare la pasta biscotto dal lato più corto e lasciar raffreddare. Questa operazione manterrà umida la base e impedirà alla pasta di rompersi, quando si preparerà il rotolo farcito.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Passare, ora, alla preparazione della crema al latte. Versare in una ciotola la panna molto fredda e aggiungere il latte condensato e il miele.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    9
                                                                
                                          
                      Montare molto bene la panna con le fruste elettriche alla massima velocità.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    10
                                                                
                                          
                      Srotolare la pasta biscotto e liberarla dallo strofinaccio e dalla carta forno, poi rifilarla, pareggiando i bordi e rendendoli regolari. Spalmare la crema al latte sulla base di pasta biscotto in un generoso strato uniforme.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    11
                                                                
                                          
                      Arrotolare dalla parte più corta, facendo il modo che la chiusura del rotolo sia verso il basso, impedendo al dolce di aprirsi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    12
                                                                
                                          
                       Avvolgere di nuovo nella carta forno o in un foglio di pellicola e lasciar riposare il dolce in frigorifero per un paio di ore, in modo che la crema al latte si rassodi. Togliere il rotolo torta Kinder Paradiso dal frigorifero 5 minuti prima di servirlo, spolverizzare a piacere con dello zucchero a velo, poi affettare e gustare.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il rotolo torta Kinder Paradiso può essere conservato in frigorifero avvolto nella pellicola al massimo per tre giorni.
                  
                
                              
          
                  