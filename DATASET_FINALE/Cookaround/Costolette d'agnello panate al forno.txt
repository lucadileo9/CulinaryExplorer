DIFFICOLTÀ
molto bassa
Ma quanto sono buone queste costolette d'agnello panate al forno! La ricetta che ti proponiamo oggi, prevede una panatura deliziosa con l'aggiunta di pecorino, menta, prezzemolo, aglio e scorza di limone grattugiata!

                                                                                      
                
                                                                Costolette d'agnello
                                                                                          800
                  gr
                                                              
              
                                  
                
                                                                Pangrattato
                                                                  molto grossolano -
                                                                  250
                  gr
                                                              
              
                                  
                
                                                                Pecorino romano
                                                                                          100
                  gr
                                                              
              
                                  
                
                                                                Menta
                                                                                          6
                  foglie
                                                              
              
                                  
                
                                                                Prezzemolo
                                                                                          1
                  ciuffo
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Limone
                                                                  solo scorza grattugiata -
                                                                  1
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Rucola
                                                                  per accompagnare -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare la ricetta delle costolette d'agnello panate al forno, per prima cosa prendi le costolette e batti leggermente la parte di polpa allargandola un pochino.

                      
                                          
                      Pennella ciascuna costina con poco olio su entrambi i lati.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Prepara la panatura: riunisci in una ciotola il pangrattato grossolano, il pecorino, le foglie di menta tritate, il prezzemolo tritato, lo spicchio d'aglio tritato finemente e la scorza di limone grattugiata.

                      
                                          
                      Mescola molto bene la panatura affinché tutti gli ingredienti siano ben distribuiti.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara una teglia foderandola con un foglio di carta forno, quindi ungi leggermente la carta forno.

                      
                                          
                      Passa le costolette nella panatura facendola aderire bene in ogni punto e inizia ad allinearle nella teglia sopra la carta forno oleata. 
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Quando avrai disposto tutte le costolette in teglia, ungile in superficie con un goccio d'olio, a questo punto inforna a 200 gradi, forno preriscaldato e statico per circa 13/15 minuti, controlla la cottura a vista e decidi tu se ti piace più cotta o meno. 

                      
                                          
                      Distribuisci un po' di rucola sul piatto da portata e adagiaci sopra le costolette dorate e fragranti. Servi subito!
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non ami particolarmente la carne di agnello, la stessa ricetta la puoi realizzare con carne di maiale o di pollo. 
                  
                
                              
          
                              Conservazione
                                
                  
                                        Se ti avanzano le costolette cotte puoi conservarle in frigorifero per massimo 24 ore, ben chiuse in un contenitore ermetico per evitare che assorbano odori. 
                  
                
                              
          
                  