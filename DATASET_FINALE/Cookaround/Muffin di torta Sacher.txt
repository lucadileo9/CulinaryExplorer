DIFFICOLTÀ
molto bassa
La Sacher, il tipico dolce di Vienna, è una delle torte più famose al mondo… nessuno sa resistere all’abbinamento tra cioccolato fondente e confettura di albicocche! Noi vi proponiamo una versione alternativa ma altrettanto golosa, i muffin di torta Sacher. Gli elementi principali rimangono gli stessi: due morbidi strati al cioccolato fondente separati da un velo di confettura e ricoperti con glassa al cioccolato. Ciò che cambia è solo il formato monoporzione, che li rende perfetti sia come dessert che per una ricca merenda. Volete esagerare? Accompagnate i muffin di torta Sacher con un ciuffo di panna montata!

                                                                                      
                
                                                                Cioccolato fondente
                                                                                          75
                  gr
                                                              
              
                                  
                
                                                                Burro
                                                                                          65
                  gr
                                                              
              
                                  
                
                                                                Farina 00
                                                                                          65
                  gr
                                                              
              
                                  
                
                                                                Zucchero semolato
                                                                                          80
                  gr
                                                              
              
                                  
                
                                                                Zucchero a velo
                                                                                          20
                  gr
                                                              
              
                                  
                
                                                                Uova
                                                                                          3
                  
                                                              
              
                                                                                      Per farcire e ricoprire
                                                                      
                
                                                                Confettura di albicocche
                                                                                          50
                  gr
                                                              
              
                                  
                
                                                                Cioccolato fondente
                                                                                          50
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Lasciate ammorbidire il burro a temperatura ambiente in modo che risulti cremoso di consistenza.

                      
                                          
                      Intanto separate i tuorli dagli albumi e fate fondere il cioccolato, a bagnomaria o in microonde.

                      
                                          
                      Lavorate il burro morbido con lo zucchero a velo e aggiungete i tuorli leggermente sbattuti, in due o tre volte.

                      
                                          
                      Montate con le fruste elettriche per ottenere un composto soffice.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Aggiungete il cioccolato fondente fuso e mescolate.

                      
                                          
                      In una ciotola a parte montate a neve gli albumi, amalgamando lo zucchero semolato verso la fine, poco per volta.

                      
                                          
                      Aggiungeteli all’impasto e incorporateli con una spatola.

                      
                                          
                      Dopodiché unite la farina setacciata.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Imburrate e infarinate 8 stampi da muffin e versateci dentro il composto.

                      
                                          
                      Cuocete in forno statico preriscaldato a 160° per circa 15 minuti.

                      
                                          
                      Sfornate i muffin, lasciateli intiepidire e sformateli.

                      
                                          
                      Quando saranno freddi tagliateli a metà e spalmate la confettura di albicocche al centro.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Decorate con del cioccolato fondente fuso e servite i vostri muffin di torta Sacher!
                      
                                                              
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conservate i muffin in un contenitore a chiusura ermetica e, se fa troppo caldo, conservateli in frigo per massimo un paio di giorni.
                  
                
                              
          
                              Consiglio
                                
                  
                                        Per realizzare una versione cupcake, al posto della semplice copertura di cioccolato fondente potete preparare una ganache montata con panna e cioccolato fondente, poi decorate i muffin aiutandovi con una sacca da pasticciere.
                  
                
                              
          
                  