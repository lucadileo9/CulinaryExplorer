DIFFICOLTÀ
bassa
Gli gnocchetti sardi salsiccia e asparagi è un primo piatto completo, comprende tutto ciò che serve dalla pasta, alle proteine alle verdure, si può tranquillamente considerare un piatto unico. Gustoso e colorato, questo piatto è assolutamente da provare in primavera inoltrata quando gli asparagi sono abbondanti sui mercati ortofrutticoli.

                                                                                      
                
                                                                Gnocchetti sardi
                                                                                          400
                  gr
                                                              
              
                                  
                
                                                                Asparagi
                                                                                          1
                  mazzo
                                                              
              
                                  
                
                                                                Salsiccia di maiale
                                                                                          4
                  
                                                              
              
                                  
                
                                                                Scalogno
                                                                                          1
                  
                                                              
              
                                  
                
                                                                Olio extravergine d'oliva (EVO)
                                                                                          6
                  cucchiai da tavola
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Parmigiano grattugiato
                                                                                          2
                  prese
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare gli gnocchetti sardi salsiccia e asparagi partite dall'affettare sottilmente uno scalogno, trasferitelo in una padella con tre cucchiai d'olio extravergine d'oliva e iniziate a far scaldare il tutto. Nel frattempo eliminate la parte finale degli asparagi e tagliateli a tocchetti non troppo spessi mentre lascerete intere le punte più delicate.

                      
                                          
                      Quando lo scalogno inizierà a soffriggere, unite gli asparagi e fateli cuocere a fiamma vivace per una decina di minuti aggiungendo, se necessario, poca acqua o se ne avete a disposizione, poco brodo vegetale. Al termine della cottura gli asparagi dovranno risultare teneri.
                      
                                                                                
                    
                    
                    
                
                                                
                  
                    2
                                                                
                                          
                      In un'altra padella fate scaldare altri tre cucchiai d'olio extravergine d'oliva, aggiungete uno spicchio d'aglio e le salsiccie sbriciolate a mano. Lasciate cuocere le salsicce a fuoco vivace fino a che non siano completamente rosolate e dorate.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Portate a bollore una pentola colma d'acqua, quindi salatela e tuffatevi gli gnocchetti sardi che dovranno cuocere al dente. Una volta cotti, scolate gli gnocchetti sardi e trasferiteli direttamente nella padella con la salsiccia dalla quale avrete tolto lo spicchio d'aglio. Non scolate completamente la pasta, l'acqua di cottura della pasta che cadrà in padella servirà a creare una deliziosa cremina.
                      
                                                            
                    
                    
                
                                                
                  
                    4
                                                                
                                          
                      Unite anche gli asparagi e un altro po' dell'acqua di cottura della pasta e lasciate cuocere il tutto per un paio di minuti affinché i sapori si amalgamino ben bene. Al termine della cottura, mantecate la pasta con un paio di manciate di parmigiano grattugiato e servite in tavola.
                      
                                                            
                    
                    
                
                                              
          
                  