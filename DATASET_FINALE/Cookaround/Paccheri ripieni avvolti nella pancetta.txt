DIFFICOLTÀ
bassa
Se avete voglia di cucinare qualcosa di buono ma davvero tanto buono, i paccheri ripieni avvolti nella pancetta sono proprio ciò che fa al caso vostro! Una ricetta questa, facile e sfiziosa che vi permetterà di realizzare in men che non si dica un piatto che crea dipendenza! Di certo non è un piatto che si può fare tutti i giorni, ma alla prima occasione dovrete provarlo assolutamente! Se amate in modo particolare questo salume speciale, vi proponiamo anche un'altra ricetta gustosa: strudel con pancetta e feta, davvero ottimo!

                                                                                      
                
                                                                Paccheri
                                                                  6 a porzione -
                                                                  24
                  
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Basilico
                                                                                          
                  q.b.
                                                              
              
                                  
                
                                                                Robiola
                                                                                          300
                  gr
                                                              
              
                                  
                
                                                                Prosciutto cotto
                                                                                          250
                  gr
                                                              
              
                                  
                
                                                                Pancetta (tesa)
                                                                                          8
                  fette
                                                              
              
                                  
                
                                                                Mozzarella
                                                                                          1
                  
                                                              
              
                                  
                
                                                                Parmigiano Reggiano
                                                                                          
                  q.b.
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                  
                
                                                                Pomodorini
                                                                                          200
                  gr
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per realizzare i paccheri ripieni avvolti nella pancetta, riunite, come prima cosa, la robiola e il prosciutto cotto già tagliato a pezzetti nel recipiente del tritatutto e frullate ad impulsi in maniera tale da ottenere una farcia omogenea ma non troppo liscia, piuttosto grossolana. 
                      
                                                                                
                    
                    
                    
                
                                                
                  
                    2
                                                                
                                          
                      Versate un filo d'olio in una casseruola e aromatizzatelo con uno spicchio d'aglio lasciato in camicia.

                      
                                          
                      Lavate e tagliate i pomodorini a metà, poi aggiungeteli nella casseruola assieme all'olio profumato con l'aglio e fate cuocere per pochi minuti, salate leggermente, insaporite con una macinata di pepe e con delle foglioline di basilico.

                      
                                          
                      Appena i pomodorini si saranno insaporiti bene, spegnete il fuoco, eliminate lo spicchio d'aglio e con l'aiuto del frullatore ad immersione frullate il tutto in maniera tale da ricavare una salsa che metterete da parte.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Portate a bollore in una capace pentola dell'acqua. Appena l'acqua avrà raggiunto il bollore salatela adeguatamente e tuffate in cottura i paccheri, portate a cottura al dente. Appena i paccheri avranno raggiunto il giusto grado di cottura, scolateli e passateli sotto l'acqua fredda, in modo tale da fermare la cottura. 
                      
                                                            
                    
                    
                
                                                
                  
                    4
                                                                
                                          
                      Farcite i paccheri con la farcia di prosciutto e robiola preparata in precedenza, aiutandovi con una sac a poche. Rivestite una teglia, con della carta da forno e adagiate al suo interno i paccheri farciti, formate dei gruppetti da 3, ben distanziati tra loro. Prendete e avvolgete ogni gruppetto di paccheri con una o più fette di pancetta tesa, a seconda della lunghezza delle fette.
                      
                                                            
                    
                    
                
                                                
                  
                    5
                                                                
                                          
                      Tagliate a dadini la mozzarella e distribuitela sopra ogni gruppetto di paccheri, poi spolverate con del parmigiano grattugiato e trasferite in forno preriscaldato statico a 200°C.

                      
                                          
                      Fate gratinare i paccheri farciti e avvolti nella pancetta per 5 minuti al massimo, giusto il tempo di ottenere una bella doratura.
                      
                                                            
                    
                    
                
                                                
                  
                    6
                                                                
                                          
                      Servite i paccheri avvolti nella pancetta adagiati sopra la salsa di pomodoro preparata in precedenza.
                      
                                                            
                    
                    
                
                                              
          
                  