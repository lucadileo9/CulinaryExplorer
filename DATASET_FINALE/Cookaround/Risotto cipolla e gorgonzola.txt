DIFFICOLTÀ
bassa
Il risotto con cipolle e gorgonzola è un piatto rustico, che si presta per la sua semplicità anche a una cena dell'ultimo minuto. Le cipolle stufate risultano dolci e ben si legano al sapido del gorgonzola. Quella del risotto cipolla e gorgonzola potrebbe diventare una delle vostre ricette preferite!

                                                                                      
                
                                                                Riso vialone nano
                                                                                          240
                  gr
                                                              
              
                                  
                
                                                                Cipolle
                                                                  rosse -
                                                                  400
                  gr
                                                              
              
                                  
                
                                                                Gorgonzola
                                                                                          140
                  gr
                                                              
              
                                  
                
                                                                brodo vegetale
                                                                                          
                  q.b.
                                                              
              
                                  
                
                                                                Vino bianco
                                                                                          100
                  ml
                                                              
              
                                  
                
                                                                Olio extravergine d'oliva (EVO)
                                                                                          4
                  cucchiai da tavola
                                                              
              
                                  
                
                                                                Burro
                                                                                          20
                  gr
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                                Attrezzature
              
                
                                  Microonde /                                   Pentola /                                   Risottiera                                
              
                          

                    
                            
          
                            Preparazione
                                
                  
                    1
                                                                
                                          
                      Affettate le cipolle rosse, raccoglietele in un recipiente adatto al microonde insieme ad un giro d'olio extravergine d'oliva e fatele stufare al microonde alla massima potenza per circa 6-7 minuti.
                      
                                                              
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Nel frattempo preparate un brodo vegetale portando ad ebollizione una pentola d'acqua con una carota, una cipolla, un gambo di sedano, del prezzemolo e del sale oppure preparate un brodo vegetale di dado.

                      
                                          
                      In una casseruola ampia, meglio se una risottiera, fate scaldare un giro d'olio extravergine d'oliva e una noce di burro.

                      
                                          
                      Quando il burro si sarà sciolto, unite alla casseruola il riso e lasciatelo tostare.
                      
                                                              
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Sfumate il riso con il vino bianco su fiamma vivace così da far evaporare velocemente la parte alcolica del vino stesso.
                      
                                                              
                                                
													
												
                                              
                                        
                    
                    
                
                                                
                  
                    4
                                                                
                                          
                      Unite del brodo vegetale al riso e aggiungete alla casseruola le cipolle stufate, mescolate e portate il riso a cottura aggiungendo altro brodo via via che il risotto s'asciuga.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Al termine della cottura, mantecate il risotto, fuori dal fuoco, con il gorgonzola tagliato in pezzi.
                      
                                                              
                                                
													
												
                                              
                                        
                    
                    
                
                                                
                  
                    6
                                                                
                                          
                      Lasciate riposare il risotto per circa 10 minuti prima di portarlo in tavola.
                      
                                                            
                    
                    
                
                                              
          
                              Note
                                
                  
                                        Il Gorgonzola è un formaggio DOP di nascita antica ma di origine incerta, sebbene sia comune affidarne i natali all'omonima località vicino Milano. E' fatto con latte di vacca intero e le muffe che lo caratterizzano sono attentamente selezionate per dargli quel sapore caratteristico e quell'aspetto particolare. Per il consumo è consigliabile non mangiarlo freddo di frigo ma a temperatura ambiente e in cucina si presta a preparazioni numerose che vanno dall'antipasto fino al dolce passando per salse, sughi e condimenti. 
                  
                
                              
          
                    
            Rivedi la ricetta
            
          
                  