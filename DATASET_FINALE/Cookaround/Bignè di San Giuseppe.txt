DIFFICOLTÀ
media
I bignè di San Giuseppe sono la risposta romana alle zeppole, originarie di Napoli. Entrambi i dolci sono tipici e dedicati alla festa del papà che in Italia si festeggia il 19 Marzo di ogni anno. 

                                                                                      
                
                                                                Farina 00
                                                                                          100
                  gr
                                                              
              
                                  
                
                                                                Burro
                                                                                          30
                  gr
                                                              
              
                                  
                
                                                                Uova
                                                                                          3
                  
                                                              
              
                                  
                
                                                                Acqua
                                                                                          125
                  ml
                                                              
              
                                  
                
                                                                Zucchero a velo vanigliato
                                                                  o zucchero semolato -
                                                                  
                  q.b.
                                                              
              
                                  
                
                                                                Sale
                                                                                          1
                  pizzico
                                                              
              
                                  
                
                                                                Olio di arachidi
                                                                                          1
                  l
                                                              
              
                                                                                                Attrezzature
              
                
                                  Carta assorbente /                                   Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      In un pentolino metti l’acqua, il sale e il burro, ponilo sul fornello con fiamma dolce fino a quando il burro non si sarà sciolto del tutto, a questo punto togli dal fuoco e versa la farina setacciata tutta insieme. Rimetti il pentolino sul fuoco a fiamma bassa.

                      
                                          
                      Lascia che la farina venga incorporata tutta, piano piano si creerà una palla che si stacca dai bordi e dal fondo del pentolino, a questo punto procedi con la cottura per circa altri due minuti, continuando a mescolare con un cucchiaio di legno.

                      
                                          
                      Trasferisci l’impasto in un recipiente e lascialo raffreddare completamente
                      
                                                              
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando l’impasto sarà ben freddo inizia ad incorporare le uova; procedi con un uovo alla volta. 

                      
                                          
                      Le uova faranno fatica a incorporarsi, è un lavoro che richiede un po’ di pazienza, puoi farlo con una frusta semplice, tuttavia una planetaria o delle fruste elettriche ridurranno notevolmente i tempi di lavorazione.

                      
                                          
                      Inserendo il primo uovo, l’impasto tenderà a spezzettarsi, non proseguire a mettere il secondo uovo fin quando il primo non sarà completamente assorbito. Con il secondo e il terzo uovo il processo di assorbimento sarà più veloce.

                      
                                          
                      Se utilizzi delle normali fruste a mano  alla fine della lavorazione potresti vedere dei piccoli grumi che potrai eliminare passando il composto per qualche secondo con un frullatore ad immersione. 

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Pronto l’impasto non rimane che friggere i bignè di San Giuseppe, procediamo in questo modo: in una padella capiente, adatta alla frittura, riscalda abbondante olio di semi, sarà pronto quando immergendoci la punta di uno stuzzicadenti di legno si formeranno delle bollicine tutto attorno. 

                      
                                          
                      Per formare i bignè utilizza due cucchiai, per far scivolare l’impasto immergi prima i due cucchiai nell’olio.

                      
                                          
                      Preleva un po’ di impasto e lascia scivolare nell’olio caldo. Friggine poco alla volta perché in frittura tenderanno a gonfiarsi, se ne metti troppi rischi di rovinarli. 

                      
                                          
                      Quando i bignè saranno dorati da un lato, girali con la punta del cucchiaio per far dorare anche l’altro, a questo punto prelevali con un mestolo forato e trasferiscili su carta assorbente, per eliminare l’olio in eccesso.

                      
                                          
                      Quando sono ancora caldi, spolverali con zucchero a velo, oppure passali nello zucchero semolato.

                      
                                          
                       
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Se ti avanzano i bignè di San Giuseppe puoi conservarli per uno o due giorni al massimo chiusi in una scatola di latta. Attenzione: non devono essere farciti! 
                  
                
                              
          
                  