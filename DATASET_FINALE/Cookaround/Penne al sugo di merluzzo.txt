DIFFICOLTÀ
bassa
Penne al sugo di merluzzo

                                                                                      
                
                                                                Penne rigate
                                                                                          400
                  gr
                                                              
              
                                  
                
                                                                Filetti di merluzzo
                                                                  anche surgelato -
                                                                  300
                  gr
                                                              
              
                                  
                
                                                                Polpa di pomodoro
                                                                                          600
                  gr
                                                              
              
                                  
                
                                                                Spicchio di aglio
                                                                                          1
                  
                                                              
              
                                  
                
                                                                Capperi sotto sale
                                                                                          1
                  cucchiaio da tavola
                                                              
              
                                  
                
                                                                Olive nere
                                                                  denocciolate -
                                                                  40
                  
                                                              
              
                                  
                
                                                                Origano secco
                                                                                          
                  q.b.
                                                              
              
                                  
                
                                                                Foglie di basilico
                                                                                          
                  q.b.
                                                              
              
                                  
                
                                                                Prezzemolo
                                                                                          
                  q.b.
                                                              
              
                                  
                
                                                                Peperoncino
                                                                                          1
                  pizzico
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                                                                                Attrezzature
              
                
                                  Padella /                                   Pentola                                
              
                          

                    
                            
          
                            Preparazione
                                
                  
                    1
                                                                
                                          
                      Per preparare le penne al sugo di merluzzo, per prima cosa fate soffiggere in una padella con un giro d'olio extravergine d'oliva, uno spicchio d'aglio. Appena l'aglio prende colore, unite in padella la polpa di pomodoro, insaporite con un pizzico di peperoncino e cuocete il tutto a fuoco vivace per 10 minuti circa.
                      
                                                                                
                    
                    
                    
                
                                                
                  
                    2
                                                                
                                          
                      Quindi unite al sugo i filetti di merluzzo spezzettati e i capperi dissalati. Insaporite con un pizzico di origano secco e, aggiungete in padella le olive nere denocciolate. Lasciate cuocere e insaporire bene, per altri 5 minuti. Preparate un trito di basilico e prezzemolo, tenete delle foglie di basilico, da parte, per la decorazione del piatto finito. Unite il trito di basilico e prezzemolo appena preparato in padella, regolate di sale, spegnete il fuoco e tenete da parte.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Occupatevi a questo punto della cottura della pasta: portate a bollore in una capace pentola l'acqua, appena l'acqua avrà raggiunto il bollore, salatela leggermente e mettete a lessare le penne, come al solito portate a cottura al dente.
                      
                                                            
                    
                    
                
                                                
                  
                    4
                                                                
                                          
                      Raggiunto il grado di cottura della pasta desiderato, scolate la pasta direttamente nella padella con il condimento, mescolate e lasciate bene amalgamare e insaporire il tutto. Servite con delle foglioline di basilco.
                      
                                                            
                    
                    
                
                                              
          
                  