DIFFICOLTÀ
molto bassa
Chiamate tutti a tavola, oggi si mangiano le cotolette… non la solita cotoletta alla milanese o di pollo, bensì delle gustosissime cotolette di zucchine fritte! Pensate che i bambini storceranno il naso? Impossibile: la verdura non è mai stata così buona come in questa versione. Le fette di zucchine vengono impanate con uova e pangrattato per poi essere fritte fino a doratura. Perfette come contorno per piatti sia di carne che di pesce, le cotolette di zucchine fritte possono trasformarsi anche in un ottimo secondo vegetariano!

                                                                                      
                
                                                                Zucchine
                                                                                          2
                  
                                                              
              
                                  
                
                                                                Uova intere
                                                                                          2
                  
                                                              
              
                                  
                
                                                                Pangrattato
                                                                                          
                  q.b.
                                                              
              
                                  
                
                                                                Origano secco
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Per friggere
                                                                      
                
                                                                Olio di semi di arachide
                                                                                          1
                  l
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le cotolette di zucchine fritte per prima cosa lavate e asciugate le zucchine, poi eliminate le estremità.

                      
                                          
                      Ricavate delle fette per lungo, poi dividetele a metà. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Versate in un piatto le uova intere, poi aggiungete sale, pepe e origano secco.

                      
                                          
                      Sbattete le uova con una forchetta o con una frusta a mano.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Passate le fettine di zucchina prima nell’uovo sbattuto e poi nel pangrattato.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Adagiate le zucchine su un vassoio, man mano che le avrete impanate.

                      
                                          
                      Scaldate l’olio di semi in una padella e friggete poche zucchine per volta da ambo i lati.

                      
                                          
                       
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Quando saranno ben dorate trasferite le cotolette di zucchine su carta da cucina per togliere l’olio in eccesso.

                      
                                          
                      Servite le cotolette di zucchine fritte ancora calde!
                      
                                                              
                                                
													
												
                                                
													
												
                                              
                                        
                    
                    
                
                                              
          
                  