DIFFICOLTÀ
molto bassa
I tramezzini mimosa sono deliziosi dischetti di pane, farciti di formaggio e noci che potrai servire come aperitivo per l'apertura dei festeggiamenti dell'otto Marzo, data in cui si festeggia la festa della donna. 

                                                                                      
                
                                                                Pane per tramezzini
                                                                  ai cereali  -
                                                                  8
                  fette
                                                              
              
                                  
                
                                                                Gorgonzola
                                                                                          200
                  gr
                                                              
              
                                  
                
                                                                Formaggio spalmabile
                                                                                          200
                  gr
                                                              
              
                                  
                
                                                                Gherigli di noce
                                                                                          80
                  gr
                                                              
              
                                  
                
                                                                Uova
                                                                                          4
                  
                                                              
              
                                  
                
                                                                Prezzemolo tritato
                                                                                          2
                  cucchiai da tavola
                                                              
              
                                                                                                Attrezzature
              
                
                                  Coppapasta                                
              
                          

                    
                            
          
                            Preparazione
                                
                  
                    1
                                                                
                                          
                      immergi le uova in un pentolino pieno di acqua, mettilo sul fuoco e portalo a bollore; da quando l’acqua bolle conta 8 minuti quindi scola e metti il pentolino sotto il getto del rubinetto, fai scorrere acqua fredda sulle uova per qualche minuto in modo da fermarne la cottura, chiudi il rubinetto e lascia le uova immerse in acqua fredda per una decina di minuti. Una volta che le uova saranno fredde, sgusciale, metti gli albumi da una parte, a te serviranno solo i tuorli. 
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Disponi le fette di pane su un tagliere, con un coppapasta tondo ottieni dei dischi dalle fette.

                      
                                          
                      Con un coltello trita grossolanamente i gherigli di noce. 
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prendi il pezzo di gorgonzola, privalo della buccia e mettilo in una ciotola, unisci anche il formaggio spalmabile, i gherigli di noce tritati e uno dei due cucchiai di prezzemolo fresco tritato. 

                      
                                          
                      Mescola con una spatola fino ad ottenere una crema.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Spalma la crema al formaggio su 4 dei dischi di pane e copri con i restanti 4.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Grattugia i tuorli schiacciandoli sulle maglie di una grattugia, fai questa operazione direttamente sui tramezzini per ottenere un effetto più soffice. Decora con del prezzemolo tritato e porta in tavola.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Consiglio
                                
                  
                                        Se non ti piacciono le noci puoi sostituirle con le nocciole. Se il gorgonzola ha per te un sapore troppo intenso prova a sostituirlo con della Casatella o in alternativa con della Robiola.
                  
                
                              
          
                              Conservazione
                                
                  
                                        Puoi conservare i tramezzini in frigo per un paio di giorni coperti con pellicola per evitare che il pane si secchi e che la crema assorba odori non graditi. 
                  
                
                              
          
                  