DIFFICOLTÀ
bassa
Le mini tortine della nonna sono davvero dei dolcetti deliziosi, tanto deliziosi quanto rustici e semplici. Delle mini tortine come quelle che faceva la nonna con pochi ma essenziali ingredienti: un po' di pasta frolla e della crema pasticcera magari rimasta da altre torte e per arricchire il tutto una manciata di pinoli, tanto buoni!

                                                Per la pasta frolla
                                                                      
                
                                                                Farina 00
                                                                                          300
                  gr
                                                              
              
                                  
                
                                                                Burro
                                                                                          150
                  gr
                                                              
              
                                  
                
                                                                Zucchero
                                                                                          100
                  gr
                                                              
              
                                  
                
                                                                Uova
                                                                                          1
                  
                                                              
              
                                  
                
                                                                Sale
                                                                                          1
                  pizzico
                                                              
              
                                                                                      Per la crema pasticcera
                                                                      
                
                                                                Latte intero
                                                                                          500
                  ml
                                                              
              
                                  
                
                                                                Maizena
                                                                                          40
                  gr
                                                              
              
                                  
                
                                                                Tuorli
                                                                                          4
                  
                                                              
              
                                  
                
                                                                Zucchero
                                                                                          80
                  gr
                                                              
              
                                  
                
                                                                Scorza di limone
                                                                  pezzetti -
                                                                  2
                  
                                                              
              
                                  
                
                                                                Pinoli
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare le mini tortine della nonna dovrete partire dalla preparazione della pasta frolla, potrete procedere sia con la macchina impastatrice dotata di gancio a foglia sia con una lavorazione a mano, il risultato sarà magnifico in entrambi i casi.

                      
                                          
                      Partite dalla farina e unite lo zucchero ed il burro, se lavorate con l'impastatrice azionatela fino ad ottenere un composto sbriciolato, se procedete a mano, invece, iniziate a pizzicare il burro nella farina fino a che quest'ultimo si sia ridotto in pezzettini della grandezza di una lenticchia al massimo.
                      
                                                                                
                    
                    
                    
                
                                                
                  
                    2
                                                                
                                          
                      A questo punto unite un pizzico di sale e un uovo e lavorate il tutto fino ad ottenere una bella pasta liscia, che stenderete tra due fogli di carta forno e riporrete in frigorifero per almeno mezz'ora.
                      
                                                            
                                        
                    
                    
                    
                    
                
                                                
                  
                    3
                                                                
                                          
                      Iniziate, ora, la preparazione della crema pasticcera: fate scaldare il latte con le scorze di limone e portate quasi al bollore. Nel frattempo mescolate con una piccola frusta i tuorli, lo zucchero e la maizena. Quando il latte sarà quasi a bollore, rimuovete le scorze di limone e unite il composto di tuorli.

                      
                                          
                      Fate addensare la crema mescolando continuamente. Fate freddare la crema ottenuta trasferendola in un contenitore freddo e poi in frigorifero.
                      
                                                            
                    
                    
                
                                                
                  
                    4
                                                                
                                          
                      Una volta fatta freddare la crema, unite i pinoli, in quantità a piacere e mescolate. Riprendete la frolla dal frigorifero e ricavate 12 dischi dei quali metà di 10 cm e l'altra metà di 8 cm di diametro.

                      
                                          
                      Prendete gli stampini da 8 cm di diametro e foderateli con i dischi più grandi, l'eccesso servirà per rivestire anche i bordi degli stampini. 

                      
                                          
                      Riempite le tortine con la crema pasticcera ai pinoli e dedicatevi ai coperchi: distribuite alcuni pinoli su ciascun disco da 8 cm e schiacciate per farli entrare bene nella frolla, quindi utilizzate questi dischi per chiudere le tortine.
                      
                                                            
                    
                    
                
                                                
                  
                    5
                                                                
                                          
                      Infornate le tortine a forno caldo a 180°C per circa 35 minuti o fino a doratura della pasta frolla. Una volta cotte, sfornate le mini-tortine e fatele freddare leggermente prima di estrarle dagli stampi. Servitele in tavola ben fredde come dolcetto a chiusura di un pranzo.
                      
                                                            
                    
                    
                
                                              
          
                  