DIFFICOLTÀ
molto bassa
La vellutata di cavolfiore è una ricetta facile e saporita, perfetta per riscaldare le fredde giornate invernali. La ricetta consiste in una crema a base di cavolfiore, un ortaggio tipico invernale, ricco di vitamine, sali minerali e antiossidanti. Il cavolfiore ha un gusto delicato e si presta a diverse ricette, anche di contorni o di secondi cotti al vapore, fritti, in padella o al forno. In questa ricetta, il cavolfiore viene cotto in acqua con delle patate e un paio di spicchi di aglio, a fine cottura, come per tutte le zuppe in forma di crema, anche la vellutata di cavolfiori deve essere frullata, meglio se con un frullatore ad immersione o, in alternativa, passando il tutto al passaverdura.

                                                Ingredienti per la vellutata
                                                                      
                
                                                                brodo vegetale
                                                                                          2
                  l
                                                              
              
                                  
                
                                                                Cavolfiore
                                                                                          1
                  kg
                                                              
              
                                  
                
                                                                Patate
                                                                                          2
                  
                                                              
              
                                  
                
                                                                Spicchio di aglio
                                                                                          2
                  
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Sale
                                                                                          
                  q.b.
                                                              
              
                                  
                
                                                                Pepe nero
                                                                                          
                  q.b.
                                                              
              
                                                                                      Ingredienti per i crostini
                                                                      
                
                                                                Pane
                                                                                          4
                  fette
                                                              
              
                                  
                
                                                                Olio extravergine d'oliva (EVO)
                                                                                          
                  q.b.
                                                              
              
                                  
                
                                                                Rosmarino
                                                                                          
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Per preparare la vellutata di cavolfiore, comincia separando le cimette di cavolfiore e sciacquandole per bene. Pela le patate e tagliale a tocchetti dopo averle lavate. In una pentola capiente lascia scaldare l'olio con l'aglio. Unisci le cimette di cavolo e le patate e fai rosolare qualche minuto mescolando di tanto in tanto. Aggiungi il brodo ben caldo e cuoci 40 minuti circa.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Quando il cavolo e le patate saranno ben morbide (te ne accorgerai perché sarà possibile schiacciarle con la forchetta) spegni il fuoco. Elimina gli spicchi di aglio. Aggiusta di sale e pepe e aiutandoti con un frullatore ad immersione, frulla il composto ottenendo una crema omogenea.
                      
                                                              
                                                
													
												
                                                
													
												
                                                
													
												
                                                
													
												
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Prepara i crostini tagliando a tocchetti delle fette di pane. In un padella antiaderente scalda un giro d'olio. Aggiungi i cubetti di pane, del rosmarino e fai abbrustolire per qualche minuto. Non resta che impiattare la vellutata, arricchire con filo d'olio a crudo, abbondante pepe nero e i crostini croccanti ancora caldi.
                      
                                                              
                                                
													
												
                                                
													
												
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Conserva al massimo per due giorni la vellutata di cavolfiore in frigo in un contenitore ben chiuso. Se desideri donare un colore più vivace alla tua zuppa puoi aggiungere, prima di frullare, un cucchiaino di curcuma. Se desideri profumare la vellutata senza trovare dei residui nel piatto, aggiungi i rametti di rosmarino con l'aglio dentro ad un sacchettino di garza per poterlo togliere facilmente prima di frullare il tutto. 
 
                  
                
                              
          
                  