DIFFICOLTÀ
bassa
Un pane da preparare in pochissimo tempo, senza accendere il forno? Ecco il Pane azzimo in padella, di origine ebraica, preparato con solo 2 ingredienti: acqua e farina. Il termine azzimo deriva dal greco “azymos” che vuol dire “privo di lievito”. Un pane davvero facilissimo da fare, realizzato con la farina di tipo 1 e pronto in un attimo, dato che non necessita di lievitazione. Comodo e digeribile, con la cottura in padella, lo realizzerete morbido: un mix tra una focaccina e una piadina. Perfetto come sostituto del pane, ma anche da farcire a piacimento, dato che si sposa con qualsiasi ingrediente. Non vi resta che provare il pane azzimo in padella.

Ecco altre tipologie di pane da preparare a casa:

                                                                                      
                
                                                                Farina Tipo 1
                                                                                          300
                  gr
                                                              
              
                                  
                
                                                                Acqua fredda
                                                                                          160
                  gr
                                                              
              
                                  
                
                                                                Olio extravergine d'oliva (EVO)
                                                                  per la cottura -
                                                                  
                  q.b.
                                                              
              
                                                                                              

                    
                            
          
                            Preparazione
                                
                  
                    1
                                                                
                                          
                      Adagiate in una ciotola la farina di tipo 1 e unite l'acqua.
                      
                                                              
                                                
													
												
                                                
													
												
                                              
                                                            
                    
                    
                    
                
                                                
                  
                    2
                                                                
                                          
                      Lavorate i due ingredienti prima con una forchetta, poi impastate a mano prima nella ciotola, poi sul piano di lavoro.
                      
                                                              
                                                
													
												
                                                
													
												
                                              
                                        
                                        
                    
                    
                    
                    
                
                                                
                  
                    3
                                                                
                                          
                      Formate un panetto liscio ed omogeneo e dividetelo in 6 pezzi da ca. 75 grammi.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    4
                                                                
                                          
                      Formate delle palline, facendole roteare sul piano di lavoro e coprite con un foglio di pellicola trasparente. Lasciate riposare l'impasto, solo per stendere più agevolmente le palline.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    5
                                                                
                                          
                      Trascorso il tempo, prendete una pallina e adagiatela sul piano di lavoro infarinato. Con il mattarello stendetela ad uno spessore di 3-4 mm, dando una forma circolare. Bucherellate la superficie con i rebbi di una forchetta.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    6
                                                                
                                          
                      Scaldate una padella con un filo di olio, distribuendolo con l'aiuto di un foglio di carta assorbente e adagiate all'interno il primo disco di pane azzimo.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    7
                                                                
                                          
                      Fate cuocere a fiamma moderata per 3-4 minuti per lato, fino a quando risulterà leggermente dorata. Fate la stessa cosa con il resto delle palline.
                      
                                                              
                                                
													
												
                                                
													
												
                                              
                                        
                    
                    
                
                                                
                  
                    8
                                                                
                                          
                      Il Pane azzimo in padella è pronto da servire e da assaporare.
                      
                                                              
                                                
													
												
                                                
													
												
                                              
                                        
                    
                    
                
                                              
          
                              Conservazione
                                
                  
                                        Il pane azzimo in padella si conserva per 3 giorni, all'interno di un sacchetto alimentare di plastica, a temperatura ambiente. Si può anche congelare.
                  
                
                              
          
                              Consiglio
                                
                  
                                        Per arricchire il sapore di queste deliziose focaccine, potete aggiungere all'impasto anche 1 cucchiaio di olio extravergine di oliva e mezzo cucchiaino di sale. Potete utilizzare anche della farina di tipo 0 o 00, diminuendo il quantitativo di acqua a ca. 130-140 g. Potete anche utilizzare la farina integrale, aggiungendo un goccino di acqua, se fosse necessario (rispetto alle dosi indicate in ricetta), fino ad ottenere un impasto morbido, omogeneo e lavorabile. Il pane azzimo in padella si presta anche ad essere arricchito con spezie come rosmarino e origano.
                  
                
                              
          
                  